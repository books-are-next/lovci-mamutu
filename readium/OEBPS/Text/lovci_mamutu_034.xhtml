<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lovci_mamutu-31</title>
  <link href="../Styles/lovci_mamu_idstyles.css" rel="stylesheet" type="text/css" />
</head>

<body id="lovci_mamutu" xml:lang="cs-CZ">
  <div>
    <p class="MLP-uroven2-kapitola" id="toc_marker-4-6"><a id="x.35288"></a>Nový oheň</p>

    <p class="MLP-text-bez1radku">Slunce zašlo. Červánky ozdobují téměř půl oblohy.</p>

    <p class="MLP-text">Nedaleko ležení vede koroptev svou mladou rodinku k&nbsp;nočnímu spánku.</p>

    <p class="MLP-text">Zavál chladnější větřík.</p>

    <p class="MLP-text">Ženy svolávaly děti do pelechu, a&nbsp;když hned nešly, strašily je: „Počkej, vlk si tě vezme!“&nbsp;– nebo „Medvěd na tebe číhá!“&nbsp;– A&nbsp;dítě hupky hupky, už bylo u&nbsp;své mámy.</p>

    <p class="MLP-text">Tři lovci a&nbsp;dvě ženy přišli od lesa. Táhli sem souše a&nbsp;nesli veliké otýpky chrastí.</p>

    <p class="MLP-text">„K&nbsp;čemu to?“ procedil mezi zuby náčelník.</p>

    <p class="MLP-text">„Však uvidíš, že přijdou! Opět bude oheň!“ poznamenal Houžňák.</p>

    <p class="MLP-text">Nebylo však dnes nálady k&nbsp;večerní besedě. Slavné Veverčákovo dobrodružství bylo odbyto a&nbsp;nikomu teď nebylo do řeči. Žabka už přestala ječet a&nbsp;mlčela.</p>

    <p class="MLP-text">Šli brzo spát.</p>

    <p class="MLP-text">Mamutík ustanovil stráže a&nbsp;připomněl, že vlci i&nbsp;hyeny jsou drzejší a&nbsp;drzejší. Vábil je zápach čerstvě vyvrhnutého pižmoně, a&nbsp;je tedy nutno dobře hlídat.</p>

    <p class="MLP-text">Měsíc vyšel později než včera, a&nbsp;když vystoupil nad lesem, uviděl tlupu již spící.</p>

    <p class="MLP-text">O&nbsp;půlnoci zaslechl strážce Koumač podezřelý hlas. Bylo to něco jiného než kvil dítěte, jež vykřikne ze spaní, zdá-li se mu o&nbsp;zápase s&nbsp;medvědem.</p>

    <p class="MLP-text">Upozornil tiše i&nbsp;druhého hlídače Houžňáka a&nbsp;oba se plížili ke křovinám, odkud se ozvalo jakési zasténání. Měsíc vystoupil z&nbsp;mraku a&nbsp;vrhl proud stříbrných paprsků na zelený pažit.</p>

    <p class="MLP-text"><span>Nějaký stín se ploužil po trávě. Snad hyena? Oba strážci přilezli blíže. Poznali už, že je to člověk. Skočili k&nbsp;němu&nbsp;– a&nbsp;postava se vztyčila.</span></p>

    <p class="MLP-text">Byl to Huňáč!</p>

    <p class="MLP-text">Poznali ho v&nbsp;měsíční záři po rozšklebeném obličeji.</p>

    <p class="MLP-text">Popadli ho pod rameny a&nbsp;vlekli bezmocného do ležení.</p>

    <p class="MLP-text">Učinili poplach.</p>

    <p class="MLP-text">Hned vyskočil Mamutík, Džgan, Ukmas a&nbsp;ostatní muži, připraveni odrazit zmužile jakýkoli útok divoké zvěře nebo nepřátel.</p>

    <p class="MLP-text">Shrnuli se kolem Huňáče.</p>

    <p class="MLP-text">„Jsi raněn?“</p>

    <p class="MLP-text">Znavený lovec zavrtěl hlavou a&nbsp;posadil se na trávě. Podepřeli ho velikým kusem zlaté rudy. Pod záda mu podložili kožešinu.</p>

    <p class="MLP-text">I&nbsp;několik žen, poplachem probuzených, přistoupilo, ale neodvažovalo se promluvit do porady mužů.</p>

    <p class="MLP-text">Stalo se něco hrozného! Huňáč sotva živ. Zajíc snad někde zabit, oheň žádný…! Běda! Běda!</p>

    <p class="MLP-text">Huňáč si oddechl a&nbsp;slabým hlasem vypravoval:</p>

    <p class="MLP-text">„Nejsem raněn&nbsp;– jen uštván! Zajíc je živ&nbsp;– poraněn&nbsp;– zůstal dole v&nbsp;lese.&nbsp;– Nesl jsem ho na zádech přes dva kopce… Nedonesl&nbsp;– jen ke skálám&nbsp;– a&nbsp;jdu pro vás. Pojďte mu na pomoc!“</p>

    <p class="MLP-text">Někdo přinesl v&nbsp;měchu vodu z&nbsp;potoka a&nbsp;poléval zesláblého Huňáče.</p>

    <p class="MLP-text">Jen když jsou oba poslové živi! Jejich ztráta by byla velikou pohromou pro oslabenou Mamutíkovu tlupu, která po útěku Rváče a&nbsp;jeho druhů právě nedávno ztratila dva statečné lovce.</p>

    <p class="MLP-text">Za chvíli se mohl Huňáč postavit. Jeho otužilé tělo se z&nbsp;vysílení zotavovalo kupodivu rychle.</p>

    <p class="MLP-text"><span>Mamutík přinesl několik kostí, rozštípal je sekyrou a&nbsp;podal Huňáčovi. Ten z&nbsp;nich dychtivě vysrkával morek, největší loveckou lahůdku.</span></p>

    <p class="MLP-text">„Oheň jste nenašli?“ osmělil se konečné otázat zkrušený ohnivák Sova.</p>

    <p class="MLP-text">Ale Huňáč už otázku nezaslechl. Povstal, a&nbsp;opíraje se o&nbsp;klacek, zkoušel jít.</p>

    <p class="MLP-text">„Pojďte!“ zavolal na druhy.</p>

    <p class="MLP-text">„Huňáči, nechme to až na ráno!“ říkali někteří lovci. „Jsi slabý, kampak dojdeš?“</p>

    <p class="MLP-text">„Zajíc tam leží v&nbsp;krvi, je opuštěný v&nbsp;lese!“ vysvětloval Huňáč.</p>

    <p class="MLP-text">„Počká do rána, zůstaň a&nbsp;odpočiň si,“ naléhali lovci.</p>

    <p class="MLP-text">„Jdu tedy sám, zůstaňte si tady!“ vykřikl Huňáč, šklebil se vyčítavě a&nbsp;kráčel nazpět k&nbsp;lesu.</p>

    <p class="MLP-text">Mamutík křikl: „Nepůjdeš sám, Huňáči!“</p>

    <p class="MLP-text">Náčelník rozdělil své mužstvo. Polovinu lovců nechal v&nbsp;ležení a&nbsp;polovinu ustanovil k&nbsp;záchranné výpravě pro Zajíce. Sám šel prvý do temného lesa.</p>

    <p class="MLP-text">Huňáč naznačoval směr.</p>

    <p class="MLP-text">Pozůstalí v&nbsp;táboře pohlíželi za odcházejícími, dokud je bylo vidět.</p>

    <p class="MLP-text"><span>Uléhali znova a&nbsp;přikrývali se kožešinami. Po půlnoci bývá chladno.</span></p>

    <p class="MLP-text">Strážní hlídači obešli celé ležení. Vlka tu teď není vidět.</p>

    <p class="MLP-text">Bledý měsíc zase vykoukl z&nbsp;mráčků. Nic se nehýbá. Je tichá noc.</p>

    <p class="MLP-text">Když pak zora jasnila oblohu na východě a&nbsp;ptáci se počali ozývat, vystupoval z&nbsp;lesního šera podivný průvod.</p>

    <p class="MLP-text">V&nbsp;čele kráčeli dva lovci. Za nimi čtyři muži nesli raněného Zajíce na nosítkách z&nbsp;větví. Pak šel náčelník tlupy s&nbsp;Huňáčem, jehož podpíral. Za těmi Vylomený zub a&nbsp;Dráp s&nbsp;medvědí kožešinou ještě čerstvou, neoškrábanou, přehozenou na tyči. Průvod uzavíralo několik lovců, kteří nesli každý kus masa.</p>

    <p class="MLP-text">Sotva strážní hlídači uviděli průvod, zburcovali ležení. Nahé děti vyskakovaly z&nbsp;pelechu a&nbsp;běžely vstříc průvodu. Otočivše se tu, předháněly se v&nbsp;běhu nazpět, aby zvěstovaly v&nbsp;táboře ohromné novinky.</p>

    <p class="MLP-text">„Jsou tady všichni!“</p>

    <p class="MLP-text">„Ulovili velikánského medvěda!“</p>

    <p class="MLP-text">„A&nbsp;nesou oheň!“</p>

    <p class="MLP-text">Jakmile Sova zaslechl, že nesou oheň, vyletěl jako střela, a&nbsp;podivně skákaje na kulhavé noze, vítal vracející se výpravu koktavými výkřiky a&nbsp;veselými posunky.</p>

    <p class="MLP-text">Všechen tábor ožil. Všude ruch, pohyb, radost.</p>

    <p class="MLP-text">Sotva složili raněného Zajíce, Mamutík rozdmýchal oheň z&nbsp;hubky, kterou nesl v&nbsp;ruce.</p>

    <p class="MLP-text">Nový oheň!</p>

    <p class="MLP-text">Plamen plápolal a&nbsp;ozářil ležení.</p>

    <p class="MLP-text">Všichni vypukli v&nbsp;radostný jásot.</p>

    <p class="MLP-text">Sláva! Zase oheň! Jejejejejej!</p>

    <p class="MLP-text">Kdekdo přinášel chrastí. Jak jemně oheň hřeje! Pryč se smutkem, tlupě nastává doba radosti!</p>

    <p class="MLP-text">Muži hned napíchali maso na pruty, a&nbsp;sedíce kolem ohniště, opékali je. Ženy a&nbsp;děti byly vně kruhu; místo u&nbsp;ohně náleželo mužům.</p>

    <p class="MLP-text">Čestné místo&nbsp;– proti větru&nbsp;– měl jako vždy vyhrazeno náčelník tlupy. Však Mamutík už sem valí veliký kámen a&nbsp;usedá naň. Lesklá zrnka v&nbsp;kamenném sedátku se odrážejí v&nbsp;záři ohně.</p>

    <p class="MLP-text">Ačkoli je mnoho novinek a&nbsp;mnoho zvědavosti, nikdo se neodvažuje začít hovor, když vůdce tlupy usedl na své čestné místo. Jedině on může přerušit mlčení.</p>

    <p class="MLP-text">Vsak již začíná. Není řečníkem a&nbsp;leckdy mu schází výraz. Jeho řeč se podobá tu šumění lesa, tu praskání větví nebo svištění větru a&nbsp;zvukům zvířecím. Všichni, kdož zůstali v&nbsp;noci v&nbsp;táboře, visí na jeho rtech a&nbsp;čtou jeho myšlenky z&nbsp;tváře, z&nbsp;přízvuku hlasu i&nbsp;z&nbsp;pohybů těla.</p>

    <p class="MLP-text">„Huňáč bude povídat, až si odpočine. Že přinesl oheň&nbsp;– vidíte. Já povím, jak jsme našli v&nbsp;noci Zajíce. Dali jste mu už na ránu jitrocel? Dobře, není to s&nbsp;ním zlé. Bude běhat, zůstalo mu ještě mnoho prstů na noze, ale ztratil mnoho krve… Huňáč nás vedl dlouho lesem i&nbsp;planinou. Najednou jsme viděli u&nbsp;skal neveliký oheň. Huňáč řekl, že tam je Zajíc. Nechal mu tam hubku, protože by ji byl cestou ztratil, když unaven klopýtal do našeho tábora. Hned jsme utíkali k&nbsp;ohni, ale co jsme viděli?</p>

    <p class="MLP-text">U&nbsp;dohořívajícího ohně se ohání Zajíc posledním planoucím dřevem proti velkému medvědu. Vykřikli jsme naše znamení a&nbsp;přiskočili jsme Zajícovi na pomoc… Tady vidíte, že to byl pořádný samec! Takovou kožešinu ještě nemáme…“</p>

    <p class="MLP-text">„Ale dal jsi mu ránu, Mamutíku!“ vyhrkl jeden z&nbsp;lovců.</p>

    <p class="MLP-text">„Mlč!“ poručil náčelník a&nbsp;vypravoval dál.</p>

    <p class="MLP-text">„Jen tím jsme Zajíce osvobodili, že jsme obrátili pozornost medvěda na sebe. Chudák Zajíc nevyčkal ani konce zápasu a&nbsp;svalil se vedle ohniště. Potom jsme přiložili na oheň a&nbsp;chlupáče jsme stáhli. Dejte sem jednu tlapu, opeču si ji!“</p>

    <p class="MLP-text">Náčelník skončil a&nbsp;teď teprve se rozvinula hlučná beseda. Každý něco věděl a&nbsp;každý se na něco ptal.</p>

    <p class="MLP-text">Děti s&nbsp;vyvalenýma očima poslouchaly vypravování statečných lovců. Umouněný Šklíba obratně chytil kost ještě neokousanou, kterou mu jeden z&nbsp;lovců hodil. Kluk se olízl a&nbsp;chutě ohryzával polosyrové zbytky masa.</p>

    <p class="MLP-text">Rozednilo se. Slunce vylézalo nad přízemní obláčky par. Ale ještě nehřálo.</p>

    <p class="MLP-text">Ženy přinesly Zajíce blíže k&nbsp;ohni. Měl už nohu obalenou listím a&nbsp;ovázanou řemenem. Škubavé bolesti v&nbsp;rozbité noze způsobovaly, že se co chvíli ušklíbl a&nbsp;zaťal zuby. Nicméně nezasténal ani nenaříkal.</p>

    <p class="MLP-text">Huňáč seděl vedle něho a&nbsp;usmíval se vnitřním uspokojením. Jeho tvář se přitom ohyzdně šklebila.</p>

    <p class="MLP-text">Mamutík přivoněl k&nbsp;opečené medvědí tlapě, pofoukal ji a&nbsp;silnými zuby utrhl z&nbsp;ní kousek masa. Pak podal tlapu Huňáčovi.</p>

    <p class="MLP-text">Všichni přítomní pochvalně zamručeli. Huňáčovi se dostalo od náčelníka nejvyššího vyznamenání. Však Huňáč je největší hrdina tlupy, přinesl oheň, zachránil druha.</p>

    <p class="MLP-text-bez1radku--12-0">Toho dne a&nbsp;ve dnech dalších měla Mamutíkova tlupa hody. Masa bylo hojnost. Obličeje lovců se stále blyštěly a&nbsp;mastnota jim stékala po bradě. Hlasitým škytáním vyjadřovali žrouti svou blaženost. Ženy musily co chvíli přinášet hořké kořeny a&nbsp;mladé pupeny jeřábu, příjemně chutnající po hořkých mandlích, pro vytrávení přecpaných žaludků.</p>

    <p class="MLP-text">Praskání nového ohně bylo všem členům tlupy nejkrásnější hudbou na světě. Byli šťastni.&nbsp;– Nadlouho-li?</p>

    <p class="MLP-text">Brzy došlo k&nbsp;nové události. Jednou, když lovci seděli opět v&nbsp;kruhu kolem ohniště, ozvaly se od lesa poplašené výkřiky. Co se děje?</p>

    <p class="MLP-text">Vyděšené děti utíkají k&nbsp;ležení. Vpředu Kopčem s&nbsp;Žabkou. Oba skáčou přes překážky a&nbsp;běží úprkem. Kopčem najednou polevuje a&nbsp;začíná kulhat.</p>

    <p class="MLP-text">Lovci se zvedli a&nbsp;smějí se, jak opravdově dnes děti závodí v&nbsp;běhu. Nejspíš je v&nbsp;lese poplašil vlk nebo rys, proto asi ten útěk.</p>

    <p class="MLP-text"><span>Dráp si stoupl na balvan, aby lépe viděl, a&nbsp;za chvilku si povídal jako jen pro sebe: „Kopčem má něco na noze&nbsp;– Žabka vyhrává! Tohle jistě není hra, to by přece Kopčem povalil Žabku do trávy a&nbsp;nenechal by se předběhnout děvčetem… To je útěk doopravdy! Hola, něco se stalo!“</span></p>

    <p class="MLP-text">Udýchaná Žabka se blíží, zvolňuje běh a&nbsp;křičí: „Nepřátelé v&nbsp;lese!“</p>

    <p class="MLP-text">Okamžitě byla celá tlupa na nohou. Muži se zbraněmi v&nbsp;rukou vyběhli před ležení, aby odrazili útok.</p>

    <p class="MLP-text">Žabka pověděla, že se lesem blíží neveliká tlupa mužů. Kolik jich je na počet, nedovedla říci.</p>

    <p class="MLP-text"><span>Huňáč, téměř již úplně zotavený, čile pobíhal po tábořišti a&nbsp;pobízel opozdilce: „Přece nás ti vlci vyslídili! Myslil jsem, že jsme jim tam u&nbsp;té řeky nadobro unikli. Oni za námi až sem… Ale nedáme se jim!“</span></p>

    <p class="MLP-text">Mamutík s&nbsp;několika silnými lovci se ukryl za houštinou do zálohy. Ostatní lovci leží v&nbsp;trávě a&nbsp;bedlivě číhají, kdy se nepřátelé vyhrnou z&nbsp;lesa. Boj bude zajisté krutý. Když cizí lovci pronásledovali Huňáče a&nbsp;Zajíce až sem, nebudou se chtít jen tak snadno dát zahnat zase tam, odkud přišli.</p>

    <p class="MLP-text">Z&nbsp;lesa skutečně vystoupilo několik mužů. Byli ozbrojeni, ale sekyry mají zastrčeny za pasem a&nbsp;oštěpy nesou skloněné k&nbsp;zemi. To není znamení bojovné! Dva lovci se dokonce vedou za ruce s&nbsp;opozdi­lými dětmi. Kráčejí vzpřímeně, neplíží se, neukrývají se…</p>

    <p class="MLP-text">Huňáč vrtí hlavou, zastiňuje si dlaní oči a&nbsp;nepohnutě pozoruje blížící se četu neznámých mužů.</p>

    <p class="MLP-text">Hle! Kopčem se staví proti cizincům s&nbsp;klackem v&nbsp;ruce! Proč ne­utekl… cožpak s&nbsp;nimi chce bojovat?</p>

    <p class="MLP-text">Mamutík hvízdá na statečného hocha znamením tlupy, aby se ihned vrátil do ležení. Ale hoch učinil kulhavě několik kroků vstříc cizím příchozím a&nbsp;hrozí jim holí.</p>

    <p class="MLP-text">Cizinci na Kopčema něco volají a&nbsp;obstupují ho. Udělají mu něco? Nikoli. Kopčem se obrací, a&nbsp;opíraje se o&nbsp;hůl, jde s&nbsp;nimi pokojně k&nbsp;ležení.</p>

    <p class="MLP-text">To je velmi podivné! Kdo jsou tito přicházející muži?</p>

    <p class="MLP-text">Za chvilku bylo slyšet z&nbsp;houštiny hlasy ukrytých lovců: „Vždyť je to Rváč!“&nbsp;– „A&nbsp;za ním Ochúň!“&nbsp;– „Křivý roh vede naši malou Krušanku!“</p>

    <p class="MLP-text">Utečenci se vracejí k&nbsp;tlupě…</p>

    <p class="MLP-text">Mamutík tiše zahvízdl a&nbsp;dal znamení svým lovcům, aby se vrátili do ležení.</p>

    <p class="MLP-text">Ustrašené ženy se tu choulí v&nbsp;bázni, byly připraveny na krvavý boj nebo na útěk. Teď je náčelník posílá do stanů a&nbsp;po obyčejné práci. Je po nebezpečí… ó jak si oddechly!</p>

    <p class="MLP-text">V&nbsp;ležení se hned vše změnilo. Zas je klidno, jako by se nebylo nic přihodilo.</p>

    <p class="MLP-text">Rváčova družina přišla až k&nbsp;táboru, avšak u&nbsp;prvního stanu se zastavila. Rváč i&nbsp;všichni jeho společníci jsou silně vyhublí a&nbsp;všem přibylo mnoho jizev na těle. Stojí zticha a&nbsp;čekají na pozvání k&nbsp;ohništi.</p>

    <p class="MLP-text">Nikdo je nepobízí, aby přistoupili blíže. V&nbsp;ležení je chlad a&nbsp;ticho. Ani drobné děti neběhají a&nbsp;nepokřikují; všecky zalezly k&nbsp;mámám. Ďarga otírá Kopčemovi namočeným cípem kožešiny krvácející palec u&nbsp;nohy; na nevítané hosty ani nepohlédla.</p>

    <p class="MLP-text">Nikdo na Rváče nemluví, nikdo jeho druhům nepodává opečené maso.</p>

    <p class="MLP-text">Na Rváčovi je vidět, že je odmítavým chováním tlupy velmi pokořen. Chvílemi rozpačitě přešlapuje a&nbsp;očima hledá po celém ležení u&nbsp;někoho sebemenší přátelský projev.</p>

    <p class="MLP-text">Lovci s&nbsp;Mamutíkem sedí kolem ohně, okusují kosti a&nbsp;nevšímají si bývalých druhů, jako by o&nbsp;nich ani nevěděli.</p>

    <p class="MLP-text">Jenom dva malí caparti, Cebík a&nbsp;Brouček, okukují zblízka cizí hosty. Prohlížejí si důkladně každého muže, poznávají je a&nbsp;vzpomínají si asi na některé staré příhody z&nbsp;dob společného soužití.</p>

    <p class="MLP-text">Brouček, odevždy mazlík všech lovců v&nbsp;tlupě, uchopil najednou Ochúně za koženou halenu a&nbsp;táhl ho do ležení k&nbsp;ohništi.</p>

    <p class="MLP-text">„Pojď&nbsp;– máme nový oheň, heleď!“</p>

    <p class="MLP-text">Ochúň se dal loudavě vést a&nbsp;pak, uchopiv děcko do náruče, sedl si s&nbsp;ním k&nbsp;ohni, kde se najednou v&nbsp;řadě lovců objevilo volné místo.</p>

    <p class="MLP-text">Druhý capart, Cebík, hned napodobil Broučka a&nbsp;přitáhl k&nbsp;ohni Tlusťocha, velmi zhubenělého. I&nbsp;pro něj se našlo místo. Tlusťoch byl v&nbsp;rozpacích a&nbsp;nevěděl, kam by se díval. Choval klučinu v&nbsp;náruči jako nemluvně. Najednou Cebík nechtě vrazil Tlusťochovi do úst topůrko sekyry, s&nbsp;níž si pohrával, až se překvapený lovec zakuckal a&nbsp;slzel. Nemohl ani honem topůrko z&nbsp;úst vyndat.</p>

    <p class="MLP-text">Všem to přišlo tak k&nbsp;smíchu, že se ležením rozléhal bujný řehot:</p>

    <p class="MLP-text">„Cebík napíchl Tlusťocha na rožeň! Hehehe!“</p>

    <p class="MLP-text">A&nbsp;tímto osvobozujícím smíchem byl protržen ledový chlad v&nbsp;tlupě Mamutíkově.</p>

    <p class="MLP-text">Rváč i&nbsp;zbývající jeho společníci přikročili teď také dovnitř ležení a&nbsp;usedli k&nbsp;ohni. Už je nikdo nevyháněl, nikdo jim nevyčítal&nbsp;– ani Mamutík, ani jeho žena Ďarga.</p>

    <p class="MLP-text">A&nbsp;tak děti vrátily tlupě znova bývalé členy…</p>

    <p class="MLP-text"><span>Rozproudil se hovor a&nbsp;Rváčovi druzi dlouho vyprávěli o&nbsp;mnohých strastech, které prožili, o&nbsp;hladovém putování světem, a&nbsp;jak teď v&nbsp;lese náhodou našli zbytek medvěda. Zřetelné stopy je pak přivedly až sem.</span></p>

    <p class="MLP-text">Veverčák se válí na kožešinách a&nbsp;s&nbsp;chutí okusuje velikou kost. Je zase veselý a&nbsp;čilý.</p>

    <p class="MLP-text">Co je&nbsp;– že najednou kost pustil? A&nbsp;už vyběhl z&nbsp;ležení?</p>

    <p class="MLP-text">Zdá se mu, že slyší jakési vzdálené zakejhání. Či se mýlí? Ne, ne&nbsp;– kejhání se ozývá znova!</p>

    <p class="MLP-text">„Hu-sá, hu-sá!“ volá hlasitě Veverčák a&nbsp;rozpálen utíká k&nbsp;potoku.</p>

    <p class="MLP-text">U&nbsp;vody mává husička roztaženými křídly a&nbsp;poloběžíc, pololetíc žene se s&nbsp;nataženým krkem a&nbsp;rozevřeným zobákem k&nbsp;hochovi.</p>

    <p class="MLP-text">Setkali se a&nbsp;husa, hlasitě štěbetajíc, šermuje zobákem kolem chlapce, jako by mu spěšně vypravovala své příhody.</p>

    <p class="MLP-text">„Ty tulačko!“ křikl hoch a&nbsp;všecek rozradostněn popadl husičku do náručí. Běžel s&nbsp;ní do tábora a&nbsp;zdaleka volal: „Vidíte ji? Už se mi vrátila!“</p>

    <p class="MLP-text">Děti mu běžely úprkem naproti. Všechny chtěly husičku pohladit a&nbsp;tlačily se kolem ní. Veverčák je šťasten.</p>

    <p class="MLP-text">Sova hodil na oheň náruč klestí. Plameny vyletěly do výše a&nbsp;vyhazovaly proudy zářících jisker.</p>

    <p class="MLP-text">Malé batole přicapalo k&nbsp;náčelníkovi a&nbsp;podávalo mu kousek rudy s&nbsp;třpytivými zlatými zrnky.</p>

    <p class="MLP-text">Mamutík vzal kámen do ruky a&nbsp;chvilku jím v&nbsp;dlani pohazoval. Pak zahlédl za křovím slídící hyenu a&nbsp;mrštil zlatou rudou prudce po drzé šelmě.</p>

    <p class="MLP-text">Potom vzal děcko za ručky a&nbsp;vyhazoval je vysoko nad hlavu, že se máma až lekala. Ale děcko křičelo radostí.</p>

    <p class="MLP-text">Zlato?&nbsp;– Hračka pro děti!</p>
  </div>
</body>
</html>
