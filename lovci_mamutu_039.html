<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Divocí koně">
    <meta name="apple-mobile-web-app-capable" content="yes">
    <title>Divocí koně</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="36">
    <link rel="prev" href="./lovci_mamutu_038.html">
    <link rel="next" href="./lovci_mamutu_040.html">
    <link rel="self" href="lovci_mamutu_039.html">
    <meta name="identifier" content="storch-lovci-mamutu-3777d69">
    <meta name="role" content="chapter">
  </head>
  <body data-nb-words="1159" data-nb-chars="6915" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./lovci_mamutu_038.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Divocí koně</span></h1>
        <p class="chunk" data-nb-ref-number="2" id="chunk2" data-nb-words="27" data-nb-chars="147"><span class="idea" data-nb-ref-number="2" id="idea2" data-nb-words="27" data-nb-chars="147">Dvě ženy zůstaly s&nbsp;chorým vůdcem u&nbsp;malých dětí a&nbsp;robí z&nbsp;vhodných kostí hroty na&nbsp;oštěpy, kopí, harpuny; šídla, šipky a&nbsp;jehly dělají ze&nbsp;sobí lopatky.</span></p>
        <p class="chunk" data-nb-ref-number="3" id="chunk3" data-nb-words="102" data-nb-chars="598"><span class="idea" data-nb-ref-number="3" id="idea3" data-nb-words="102" data-nb-chars="598">Mladý Stopka, jemuž medvěd rozdrásal nohu, takže ztěžka chodí, sedl si&nbsp;u&nbsp;ohniště a&nbsp;o&nbsp;kámen rozbíjí okousané sobí kosti. Mlsá morek. Nezná větší pochoutky nad toto jídlo, ačkoli mu&nbsp;některý hmyz, ptačí vejce nebo sobí maso dobře vyuzené nad ohněm také velmi chutná. Přitom vzpomíná na&nbsp;nedávné jitro, kdy hledaje jahody a&nbsp;med lesních včel, díval se&nbsp;dolů k&nbsp;říčce Rokytce, kde uviděl brodit se&nbsp;stádo divokých koní. Několik hříbat poskakovalo ještě nahoře na&nbsp;vršku. Chvíli se&nbsp;na&nbsp;ně&nbsp;díval, pak pospíchal lesíkem na&nbsp;Bílou skálu oznámit to&nbsp;tlupě. Ale těžko se&nbsp;mu&nbsp;šlo. Křičel&nbsp;– neslyšeli ho. Přišel už&nbsp;pozdě.</span></p>
        <p class="chunk" data-nb-ref-number="4" id="chunk4" data-nb-words="58" data-nb-chars="323"><span class="idea" data-nb-ref-number="4" id="idea4" data-nb-words="58" data-nb-chars="323">Než tlupu svolal, koně zaběhli již za&nbsp;pískovcové skály, tam se&nbsp;chvíli pásli, pak ubíhali za&nbsp;hřebcem vzhůru na&nbsp;hřeben a&nbsp;bujným cvalem po&nbsp;pláni, až&nbsp;se&nbsp;ztratili v&nbsp;dálce. Marné by&nbsp;bylo pronásledovat je. Náčelník povídal, že&nbsp;jich je&nbsp;veliká škoda! Tak početné stádo tu&nbsp;ještě nebylo. To&nbsp;by&nbsp;mohlo být masa! Ale snad se&nbsp;ještě vrátí…</span></p>
        <p class="chunk" data-nb-ref-number="5" id="chunk5" data-nb-words="48" data-nb-chars="308"><span class="idea" data-nb-ref-number="5" id="idea5" data-nb-words="48" data-nb-chars="308">V&nbsp;těchto myšlenkách zabrán, pozvedl mladík kus sobího parohu a&nbsp;jal se&nbsp;jej pazourkovým úštěpkem, v&nbsp;kosti zastrčeným a&nbsp;pryskyřicí přitmeleným, pod rozsochou vyškrabávat, takže za&nbsp;nějakou dobu provrtal paroh naskrz. Zadíval se&nbsp;na&nbsp;jezero. Hladina se&nbsp;leskne a&nbsp;kopce vzadu jsou krásně modré. Skřivan zpívá ve&nbsp;výši.</span></p>
        <p class="chunk" data-nb-ref-number="6" id="chunk6" data-nb-words="24" data-nb-chars="126"><span class="idea" data-nb-ref-number="6" id="idea6" data-nb-words="24" data-nb-chars="126">Vrátí se&nbsp;koně? Bude je&nbsp;moci lovit? Ach lov na&nbsp;koně! Vzpomněl si, jak ještě loni chytali koně. To&nbsp;měl zdravou nohu, mohl běhat…</span></p>
        <p class="chunk" data-nb-ref-number="7" id="chunk7" data-nb-words="12" data-nb-chars="56"><span class="idea" data-nb-ref-number="7" id="idea7" data-nb-words="12" data-nb-chars="56">Počal vřezávat do&nbsp;parohu čáry&nbsp;– a&nbsp;hle! povedl se&nbsp;mu&nbsp;kůň.</span></p>
        <p class="chunk" data-nb-ref-number="8" id="chunk8" data-nb-words="20" data-nb-chars="103"><span class="idea" data-nb-ref-number="8" id="idea8" data-nb-words="20" data-nb-chars="103">Pln radosti ze&nbsp;zdaru vyryl ještě tři koně; víc se&nbsp;mu&nbsp;jich tam nevešlo. To&nbsp;budou všichni koukat, co&nbsp;umí!</span></p>
        <p class="chunk" data-nb-ref-number="9" id="chunk9" data-nb-words="78" data-nb-chars="500"><span class="idea" data-nb-ref-number="9" id="idea9" data-nb-words="78" data-nb-chars="500">Hotovou rytinu ukázal ženám, které právě přinesly veliké otýpky roští na&nbsp;oheň. Ženy odjakživa milují ozdoby, proto také se&nbsp;jim okrášlený paroh hned zalíbil. Mladší z&nbsp;nich, děvče ještě, shodila kožešinu, kterou měla řemínkem k&nbsp;tělu přitaženou, podél jedné strany ji&nbsp;propíchla, dírkami provlekla řemínek a&nbsp;na oba jeho konce přivázala po&nbsp;kůstce. Nyní přehodila kožešinu opět přes sebe, vzala provrtaný paroh do&nbsp;ruky, otvorem provlekla kůstky a&nbsp;narovnala je&nbsp;napříč. Kožešina jí&nbsp;už&nbsp;nepadá, ani když utíká.</span></p>
        <p class="chunk" data-nb-ref-number="10" id="chunk10" data-nb-words="8" data-nb-chars="41"><span class="idea" data-nb-ref-number="10" id="idea10" data-nb-words="8" data-nb-chars="41">Tak spínají v&nbsp;tlupě oděv vždycky na&nbsp;zimu.</span></p>
        <p class="chunk" data-nb-ref-number="11" id="chunk11" data-nb-words="18" data-nb-chars="111"><span class="idea" data-nb-ref-number="11" id="idea11" data-nb-words="18" data-nb-chars="111">Slunce stálo již hodně vysoko, když přiběhl do&nbsp;ležení uřícený Veverčák a&nbsp;vypravoval, že&nbsp;stádo koní je&nbsp;nablízku.</span></p>
        <p class="chunk" data-nb-ref-number="12" id="chunk12" data-nb-words="36" data-nb-chars="216"><span class="idea" data-nb-ref-number="12" id="idea12" data-nb-words="36" data-nb-chars="216">Veverčákovo rozčilené vyprávění probudilo Mamutíka. Byl úžasně zpocený. Vyskočil však, otřel se&nbsp;kožešinou a&nbsp;prohlásil, že&nbsp;je&nbsp;mu&nbsp;už&nbsp;dobře a&nbsp;že půjde na&nbsp;lov. Marně ho&nbsp;Ďarga zdržovala: „Seď jen u&nbsp;ohně, můžeš tu&nbsp;hlídat!“</span></p>
        <p class="chunk" data-nb-ref-number="13" id="chunk13" data-nb-words="37" data-nb-chars="192"><span class="idea" data-nb-ref-number="13" id="idea13" data-nb-words="37" data-nb-chars="192">Mamutík se&nbsp;zastavil a&nbsp;tloukl oštěpem po&nbsp;všem, co&nbsp;bylo okolo, až&nbsp;mu&nbsp;z&nbsp;ruky odletěl: „Já jsem tedy baba! Jsem dobrý na&nbsp;hlídání ohně! Copak jsem takový slaboch? Vypotil jsem se&nbsp;a&nbsp;nic mi&nbsp;už&nbsp;není!“</span></p>
        <p class="chunk" data-nb-ref-number="14" id="chunk14" data-nb-words="22" data-nb-chars="132"><span class="idea" data-nb-ref-number="14" id="idea14" data-nb-words="22" data-nb-chars="132">Veverčák přiskočil a&nbsp;podal mu&nbsp;oštěp. Náčelník silně zapískal na&nbsp;prsty vložené do&nbsp;úst. Ihned se&nbsp;k&nbsp;němu sbíhali všichni lovci zblízka.</span></p>
        <p class="chunk" data-nb-ref-number="15" id="chunk15" data-nb-words="15" data-nb-chars="91"><span class="idea" data-nb-ref-number="15" id="idea15" data-nb-words="15" data-nb-chars="91">„Jdeme!“ zavolal Mamutík rázně na&nbsp;Veverčáka a&nbsp;Kopčema a&nbsp;vykročil, opíraje se&nbsp;o&nbsp;silný oštěp.</span></p>
        <p class="chunk" data-nb-ref-number="16" id="chunk16" data-nb-words="41" data-nb-chars="260"><span class="idea" data-nb-ref-number="16" id="idea16" data-nb-words="41" data-nb-chars="260">Trochu se&nbsp;zpočátku zapotácel a&nbsp;i potom kráčel hodně malátně, avšak nepovolil. Žvýkal cestou kus usušeného masa a&nbsp;došel na&nbsp;vedlejší palouček mezi své shromážděné lovce. Ti&nbsp;ho&nbsp;uvítali povzbuzujícím pokřikem a&nbsp;hned mu&nbsp;ukazovali v&nbsp;dálce veliké stádo divokých koní.</span></p>
        <p class="chunk" data-nb-ref-number="17" id="chunk17" data-nb-words="20" data-nb-chars="128"><span class="idea" data-nb-ref-number="17" id="idea17" data-nb-words="20" data-nb-chars="128">Dnes bude slavný lov! Všem lovcům hoří oči nedočkavostí. Lovecká náruživost jim bouří krev. Každý touží, aby se&nbsp;dnes vyznamenal.</span></p>
        <p class="chunk" data-nb-ref-number="18" id="chunk18" data-nb-words="21" data-nb-chars="136"><span class="idea" data-nb-ref-number="18" id="idea18" data-nb-words="21" data-nb-chars="136">I&nbsp;ženy přicházejí pomáhat, i&nbsp;větší děti. Bude jich zapotřebí při nadhánění. Nikdo nezůstane doma ležet, když kyne tak velikánská kořist.</span></p>
        <p class="chunk" data-nb-ref-number="19" id="chunk19" data-nb-words="8" data-nb-chars="48"><span class="idea" data-nb-ref-number="19" id="idea19" data-nb-words="8" data-nb-chars="48">Koně se&nbsp;pokojně popásají a&nbsp;pomalu se&nbsp;přibližují.</span></p>
        <p class="chunk" data-nb-ref-number="20" id="chunk20" data-nb-words="49" data-nb-chars="298"><span class="idea" data-nb-ref-number="20" id="idea20" data-nb-words="49" data-nb-chars="298">Po&nbsp;krátké úradě se&nbsp;lovci rozešli v&nbsp;malých družinách po&nbsp;několika mužích podle Mamutíkových příkazů. Někteří zůstali na&nbsp;číhané u&nbsp;cestičky nedaleko mamutí pasti, jiní běželi výše na&nbsp;planinu, kde se&nbsp;koně pásli. Obešli je, ale ostražití koně je&nbsp;přece zvětřili a&nbsp;odběhli na&nbsp;rozlehlý vrch za&nbsp;Bílou skálou.</span></p>
        <p class="chunk" data-nb-ref-number="21" id="chunk21" data-nb-words="27" data-nb-chars="154"><span class="idea" data-nb-ref-number="21" id="idea21" data-nb-words="27" data-nb-chars="154">Teď vyrazili schovaní lovci od&nbsp;mamutí pasti a&nbsp;hnali koně na&nbsp;vysoký hřbet nad jezerem. Jiní lovci rychle běželi a&nbsp;honem zastoupili stádu cestu dolů k&nbsp;vodě.</span></p>
        <p class="chunk" data-nb-ref-number="22" id="chunk22" data-nb-words="42" data-nb-chars="241"><span class="idea" data-nb-ref-number="22" id="idea22" data-nb-words="42" data-nb-chars="241">Děti a&nbsp;ženy pospíchaly s&nbsp;hořícími dřevy a&nbsp;po celém hřebenu kopce zapalovaly vyschlou trávu. Východní vítr hnal dým k&nbsp;stádu. V&nbsp;mezerách ohňů pobíhají děti a&nbsp;co nejvíce křičí. Polekané stádo se&nbsp;víc a&nbsp;více blíží ke&nbsp;skalnatému srázu nad jezerem.</span></p>
        <p class="chunk" data-nb-ref-number="23" id="chunk23" data-nb-words="72" data-nb-chars="419"><span class="idea" data-nb-ref-number="23" id="idea23" data-nb-words="72" data-nb-chars="419">Náčelník dal znamení a&nbsp;lovci vyrazili se&nbsp;strašným povykem; mávajíce kyji a&nbsp;sekyrami, hrnuli se&nbsp;ke&nbsp;koním. Splašené stádo se&nbsp;rozletělo po&nbsp;kopci. Lovci je&nbsp;hnali k&nbsp;okraji skály, strmě spadající do&nbsp;jezera. Dva koně, v&nbsp;divokém trysku pádící, zřítili se&nbsp;již po&nbsp;skále dolů. Ostatní koně se&nbsp;chtěli vrátit, ale ze&nbsp;dvou stran jim zastupovali cestu lovci a&nbsp;středem se&nbsp;prudce šířil požár, jehož dým se&nbsp;valil právě k&nbsp;zmatenému stádu.</span></p>
        <p class="chunk" data-nb-ref-number="24" id="chunk24" data-nb-words="37" data-nb-chars="211"><span class="idea" data-nb-ref-number="24" id="idea24" data-nb-words="37" data-nb-chars="211">Vůdčí hřebec hledal, kudy by&nbsp;unikl, a&nbsp;proletěl mezi hořící trávou na&nbsp;místě, kde kamenitá půda byla jen nepatrně porostlá. Všichni koně se&nbsp;rozehnali za&nbsp;ním a&nbsp;po chvilce zdráhání kůň za&nbsp;koněm tudy utíkal do&nbsp;dálky.</span></p>
        <p class="chunk" data-nb-ref-number="25" id="chunk25" data-nb-words="56" data-nb-chars="341"><span class="idea" data-nb-ref-number="25" id="idea25" data-nb-words="56" data-nb-chars="341">Před hřebenem kopce, mezi dvěma houštinami, pokoušel se&nbsp;je&nbsp;obrátit odvážný Rváč, jenž nyní také chvátal na&nbsp;loviště. Divocí koně však nedbali jeho obušku; srazili lovce k&nbsp;zemi a&nbsp;pádili přes jeho podupané tělo. Nikdo z&nbsp;tlupy tu&nbsp;právě nebyl nablízku, aby mu&nbsp;přispěl rychle na&nbsp;pomoc. Dým z&nbsp;hořících travin zastíral Rváčův poslední lovecký zápas.</span></p>
        <p class="chunk" data-nb-ref-number="26" id="chunk26" data-nb-words="73" data-nb-chars="431"><span class="idea" data-nb-ref-number="26" id="idea26" data-nb-words="73" data-nb-chars="431">Děti zatím křikem a&nbsp;házenými kameny zastrašily poslední dva koně a&nbsp;hříbě, že&nbsp;se&nbsp;opět obrátili a&nbsp;klusali zpět. Lovci se&nbsp;rozestoupili do&nbsp;oblouku a&nbsp;tísnili koně ke&nbsp;kraji. Pak se&nbsp;rázem rozběhli a&nbsp;donutili poplašené koně vrhnout se&nbsp;dolů ze&nbsp;skály. Hříbě se&nbsp;snažilo někde zachytit, ale setrvačností se&nbsp;jeho tělo řítilo nezadržitelně dolů. Oba koně s&nbsp;přeraženými hnáty leží pod skálou; hříbě kulhajíc vběhlo ještě do&nbsp;vody a&nbsp;proud je&nbsp;unáší.</span></p>
        <p class="chunk" data-nb-ref-number="27" id="chunk27" data-nb-words="22" data-nb-chars="137"><span class="idea" data-nb-ref-number="27" id="idea27" data-nb-words="22" data-nb-chars="137">Nesmírný je&nbsp;jásot lovců. Cení zuby a&nbsp;výskají, že&nbsp;stráně údolí jim sotva stačí ozvěnou odpovídat. Tlupa ukořistila čtyři koně. Budou hody!</span></p>
        <p class="chunk" data-nb-ref-number="28" id="chunk28" data-nb-words="25" data-nb-chars="143"><span class="idea" data-nb-ref-number="28" id="idea28" data-nb-words="25" data-nb-chars="143">Další těžce zranění koně byli dobiti kameny. Ti, kteří spadli do&nbsp;vody, byli již vytaženi. Celá tlupa se&nbsp;nyní schází na&nbsp;břehu jezera pod skálou.</span></p>
        <p class="chunk" data-nb-ref-number="29" id="chunk29" data-nb-words="34" data-nb-chars="197"><span class="idea" data-nb-ref-number="29" id="idea29" data-nb-words="34" data-nb-chars="197">Ukmas přichází poslední a&nbsp;drží v&nbsp;ruce pěknou vlčí kožešinu. Vypravuje, že&nbsp;Rváč leží mrtev na&nbsp;planině&nbsp;– splašení koně ho&nbsp;ušlapali… Obrátil obličej mrtvoly k&nbsp;slunci a&nbsp;zapíchal kolem ní&nbsp;do&nbsp;země větve.</span></p>
        <p class="chunk" data-nb-ref-number="30" id="chunk30" data-nb-words="16" data-nb-chars="88"><span class="idea" data-nb-ref-number="30" id="idea30" data-nb-words="16" data-nb-chars="88">Tlupa je&nbsp;na&nbsp;chvíli zticha. Děti se&nbsp;krčily, muži hleděli vyjeveně na&nbsp;sebe! Rváč je&nbsp;mrtev!</span></p>
        <p class="chunk" data-nb-ref-number="31" id="chunk31" data-nb-words="4" data-nb-chars="22"><span class="idea" data-nb-ref-number="31" id="idea31" data-nb-words="4" data-nb-chars="22">„S&nbsp;nikým se&nbsp;nesnášel!“</span></p>
        <p class="chunk" data-nb-ref-number="32" id="chunk32" data-nb-words="4" data-nb-chars="24"><span class="idea" data-nb-ref-number="32" id="idea32" data-nb-words="4" data-nb-chars="24">„Dobře mu&nbsp;koně udělali!“</span></p>
        <p class="chunk" data-nb-ref-number="33" id="chunk33" data-nb-words="3" data-nb-chars="18"><span class="idea" data-nb-ref-number="33" id="idea33" data-nb-words="3" data-nb-chars="18">„Vlci ho&nbsp;sežerou!“</span></p>
        <p class="chunk" data-nb-ref-number="34" id="chunk34" data-nb-words="3" data-nb-chars="19"><span class="idea" data-nb-ref-number="34" id="idea34" data-nb-words="3" data-nb-chars="19">„Budeme mít pokoj!“</span></p>
        <p class="chunk" data-nb-ref-number="35" id="chunk35" data-nb-words="3" data-nb-chars="20"><span class="idea" data-nb-ref-number="35" id="idea35" data-nb-words="3" data-nb-chars="20">„Byl dobrým lovcem!“</span></p>
        <p class="chunk" data-nb-ref-number="36" id="chunk36" data-nb-words="3" data-nb-chars="19"><span class="idea" data-nb-ref-number="36" id="idea36" data-nb-words="3" data-nb-chars="19">„Bude nám scházet!“</span></p>
        <p class="chunk" data-nb-ref-number="37" id="chunk37" data-nb-words="32" data-nb-chars="216"><span class="idea" data-nb-ref-number="37" id="idea37" data-nb-words="32" data-nb-chars="216">Tyto výkřiky vyjadřovaly nejlépe okamžitý a&nbsp;nelíčený dojem z&nbsp;nenadálého skonu zlostného Rváče. Opravdového přítele v&nbsp;tlupě neměl. Za&nbsp;chvíli přišlo ještě několik opozdilých žen a&nbsp;dětí. Mezi nimi i&nbsp;rozradovaný Mamutík.</span></p>
        <p class="chunk" data-nb-ref-number="38" id="chunk38" data-nb-words="26" data-nb-chars="173"><span class="idea" data-nb-ref-number="38" id="idea38" data-nb-words="26" data-nb-chars="173">Ženy rozdělaly oheň, pekly a&nbsp;udily maso. Muži po&nbsp;námaze odpočívali a&nbsp;nadšeně vypravovali o&nbsp;svých hrdinstvích při dnešním lovu. Přitom nedočkavě pojídali syrová koňská játra.</span></p>
        <p class="chunk" data-nb-ref-number="39" id="chunk39" data-nb-words="21" data-nb-chars="145"><span class="idea" data-nb-ref-number="39" id="idea39" data-nb-words="21" data-nb-chars="145">Veselost všech zachvátila i&nbsp;Mamutíka, takže zapomněl na&nbsp;únavu a&nbsp;jásavě pochvaloval statečnost svých lovců. Ďarga už&nbsp;nemusí zahřívat žádné kameny.</span></p>
        <p class="chunk" data-nb-ref-number="40" id="chunk40" data-nb-words="10" data-nb-chars="72"><span class="idea" data-nb-ref-number="40" id="idea40" data-nb-words="10" data-nb-chars="72">Mamutíkova tlupa je&nbsp;šťastna. Na&nbsp;nejistou budoucnost dnes nikdo nemyslil.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./lovci_mamutu_040.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>