<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lovci_mamutu-28</title>
  <link href="../Styles/lovci_mamu_idstyles.css" rel="stylesheet" type="text/css" />
</head>

<body id="lovci_mamutu" xml:lang="cs-CZ">
  <div>
    <p class="MLP-uroven2-kapitola" id="toc_marker-4-3">Vyhaslé ohniště</p>

    <p class="MLP-text-bez1radku">V&nbsp;táboře se dělili o&nbsp;pečeni. Hlučný křik se rozléhal až k&nbsp;lesu.</p>

    <p class="MLP-text">Hlídající Onaš pohlédl po chvíli k&nbsp;zajatci. Ale co to? Šálí ho zrak…? Vyskočil s&nbsp;vytřeštěnýma očima a&nbsp;několika skoky byl na místě, kde ležel prve zajatý Had. Ale už tu neleží…</p>

    <p class="MLP-text">Onaš vykřikl hrozným skřekem na poplach.</p>

    <p class="MLP-text">Lovci v&nbsp;táboře vyskočili od ohně a&nbsp;popadli sekyry a&nbsp;oštěpy. Jistě nějaká šelma napadla tlupu!</p>

    <p class="MLP-text">Onaš znovu vykřikl, a&nbsp;to se už všichni lovci sběhli k&nbsp;němu. Ukazoval na uválenou trávu a&nbsp;koktal, že zajatec je pryč.</p>

    <p class="MLP-text">Nelze pochopit, jak spoutaný muž mohl utéci. Ale na přemýšlení bude času dost. Teď nutno jednat. Mamutík uchopil nešťastného hlídače a&nbsp;srazil ho k&nbsp;zemi. Nezdržoval se s&nbsp;ním, nýbrž dal povel k&nbsp;pronásledování:</p>

    <p class="MLP-text">„Za ním! Chyťte ho!“&nbsp;–</p>

    <p class="MLP-text">Všichni se rozběhli k&nbsp;nedalekému lesíku. Uprchlík tam jistě zamířil.</p>

    <p class="MLP-text">Lovci prohlížejí stopy a&nbsp;běží po nich. Náčelník napřed. Jeho bystrý hled brzy zjistil, že se tu splétá dvojí stopa&nbsp;– lehká a&nbsp;těžká! Přibíhá Huňáč, stopař na slovo vzatý.</p>

    <p class="MLP-text">Sotva prohlédl stopy, volá: „Muž&nbsp;– žena!“</p>

    <p class="MLP-text">Sklání se k&nbsp;zemi, očichá stopu, hledí při zemi po ní směrem k&nbsp;lesu a&nbsp;vyslovuje poznatek:</p>

    <p class="MLP-text">„Žena z&nbsp;našeho tábora…!“</p>

    <p class="MLP-text">Všichni jsou překvapeni a&nbsp;zběžně prohlížejí shromážděný houf, která žena z&nbsp;tlupy schází. Ale náčelník je nenechává stát, nýbrž pobízí všecky kupředu.</p>

    <p class="MLP-text">Rychlonozí lovci už zapomněli na přerušené hody a&nbsp;úprkem běží za Huňáčem, který střelhbitě čte stopu a&nbsp;mizí s&nbsp;několika nejpřednějšími v&nbsp;lese. Ostatní členové tlupy pospíchají také, co mohou, aby čestně přispěli ke zdaru honu. Však bude cizí lovec opět chycen! I&nbsp;žena, která utekla s&nbsp;ním! Oba budou zabiti…</p>

    <p class="MLP-text">V&nbsp;táboře nezůstal nikdo. I&nbsp;děti se běží podívat na zajímavý hon, s&nbsp;nimi ženy s&nbsp;dětmi v&nbsp;náručí nebo na zádech…</p>

    <p class="MLP-text">Veverčák popadl u&nbsp;pelechu ležící sobí kožešinu a&nbsp;přikryl jí svou husu. Nebyla s&nbsp;tím spokojena a&nbsp;hrabala se ven. Hoch ji znovu přikryl, a&nbsp;když vystrčila hlavu, schoval ji rychle opět pod kožešinu. Husa ztichla a&nbsp;Veverčák upaloval za Kopčemem. Má ho co honit.</p>

    <p class="MLP-text">Všichni chtějí vidět, jak budou chytat pomalovaného lovce. Oheň dohořívá, nikdo nepřikládá…</p>

    <p class="MLP-text">Hyena přiběhla až do ležení a&nbsp;popadla odložený kus masa.</p>

    <p class="MLP-text">Od potoka se k&nbsp;ležení rozlévá přetékající voda.</p>

    <p class="MLP-text">Hromádka sobí kožešiny se začala pohybovat. Husa vystrčila zobák a&nbsp;zaštěbetala. Zakejhala a&nbsp;vylezla ven. Procházela se okolo a&nbsp;ukusovala si travičky…</p>

    <p class="MLP-text">Oba uprchlíci, Had a&nbsp;Lasička, běží a&nbsp;běží. Vědí, že za nimi je krutá smrt. Proto necítí trní a&nbsp;hloží, necítí únavu, nedbají, že jim srdce buší, až bolí. Prudce dýchají, jsou rozpáleni jako v&nbsp;horečce, ale běží znovu a&nbsp;bez ustání.</p>

    <p class="MLP-text">Vyšplhali se po nějaké skalnaté stráni, seběhli dolů&nbsp;– a&nbsp;před nimi se vine řeka.</p>

    <p class="MLP-text">Upocený Had se otřel kožešinou, přičemž setřel z&nbsp;obličeje i&nbsp;ozdobné malování. Ukázal do vody a&nbsp;sám prvý skáče do proudu Sázavy. Lasička bez rozmýšlení za ním. Přeběhli nehlubokou řeku, a&nbsp;když už mohli vystoupit na protější břeh, pokynul Had družce, aby zamířila za ním vodou dále po proudu. Bezpochyby tím chtěl pronásledovatelům ztížit nalezení stopy.</p>

    <p class="MLP-text">Ohlížel se neustále, zdali snad stíhatelé už nedoběhli k&nbsp;řece, ale nebylo je doposud vidět, křik však doléhal z&nbsp;lesa k&nbsp;sluchu prcha­jících. Stíhači se dorozumívali loveckými pokřiky a&nbsp;dostihli již skalnaté stráně před řekou.</p>

    <p class="MLP-text">Had strčil Lasičku, aby ji na sebe upozornil, a&nbsp;vyskočil na břeh. Dívka za ním. Kryti pobřežním porostem ubíhali dále k&nbsp;nejbližšímu lesíku. Slunce se již skrývalo za vrchy a&nbsp;zlatilo ještě západní oblohu.</p>

    <p class="MLP-text">Uřícení stíhatelé seběhli k&nbsp;řece.</p>

    <p class="MLP-text">Huňáč ukazoval: „Tady skočili do vody!“</p>

    <p class="MLP-text">„Za nimi!“ volal Mamutík a&nbsp;již lovci, kteří sem zatím doběhli, naskákali do řeky. Když pak přešli až na druhou stranu, zadržel je Huňáč výstrahou, že by mohli zničit stopy uprchlíků. Nutno vy­pátrat, kde vystoupili z&nbsp;řeky na břeh.</p>

    <p class="MLP-text">Hledali, ale stopy na břehu nenašli…</p>

    <p class="MLP-text">„Šeří se! Není už vidět!“ řekl mrzutě Huňáč a&nbsp;pokrčil rameny. Jeho zjizvená tvář se přitom šklebila.</p>

    <p class="MLP-text">Přibíhali opozdilci a&nbsp;některé rychlonohé dívky.</p>

    <p class="MLP-text"><span>„Voda vzala stopy,“ vysvětlil jim Mamutík, proč se honba zastavila.</span></p>

    <p class="MLP-text">„To Lasička utekla!“ volaly ženy a&nbsp;opovržlivě dodaly: „Zmije!“</p>

    <p class="MLP-text">„Lasička?“ divil se náčelník a&nbsp;třepotal rukama.</p>

    <p class="MLP-text">„Pomalovaný ji obloudil…“</p>

    <p class="MLP-text">Vzrůstající soumrak zamezil dalšímu stíhání uprchlíků.</p>

    <p class="MLP-text">Mamutíkova tlupa se vracela unavena do ležení.</p>

    <p class="MLP-text"><span>Bělavé páry se vznášely nad dolinou, ptáci prozpěvovali své večerní písně a&nbsp;netopýři poletovali kolem stromových skupin zcela neslyšně.</span></p>

    <p class="MLP-text">Suché větvičky popraskávaly pod nohama chodců. Huňáč vpředu bezděčně ukazoval zpáteční cestu.</p>

    <p class="MLP-text">V&nbsp;půli cesty k&nbsp;táboru dohonili skupinu žen a&nbsp;drobných dětí, které se prve již obrátily nazpět z&nbsp;marného honu. Po chvíli zase dohonili unavenou Skřehuli, nesoucí na zádech děcko, přivázané kožešinou; druhé děcko táhla za ruku, nic nedbajíc, že pořád vrní. Jistěže je bolely nožičky.</p>

    <p class="MLP-text">Když Huňáč vyvedl tlupu z&nbsp;lesa na planinu&nbsp;– šel tak bezpečně, jako by to bylo za dne&nbsp;–, divili se všichni, že není vidět v&nbsp;ležení plápolat oheň.</p>

    <p class="MLP-text">Stalo se něco? Kdo nechal oheň uhasnout? Nešťastník!</p>

    <p class="MLP-text">Či snad nepřítel se zatím zmocnil tábora a&nbsp;oheň uhasil?</p>

    <p class="MLP-text">Všichni v&nbsp;tlupě se hrozně polekali.</p>

    <p class="MLP-text">Mamutík a&nbsp;nejstatečnější lovci se blížili opatrně k&nbsp;tábořišti. Pokud šero dovolovalo rozhled, nebyl tu nikdo. Avšak někdo přece tam skrčen pobíhá… Ano, v&nbsp;táboře je nepřítel! Kupředu! Na něj!</p>

    <p class="MLP-text">Mamutík vyrazil bojový výkřik a&nbsp;mávaje sekyrou první utíkal do ležení. S&nbsp;ním zároveň stateční lovci.</p>

    <p class="MLP-text">Však&nbsp;– co to?</p>

    <p class="MLP-text">Před nimi se míhají jen vlci. Každý má kus masa v&nbsp;hubě a&nbsp;prchají do houštin. Dva opozdilí vlci se tahají o&nbsp;celého soba. Utekli, teprve když Mamutík po nich vztekle hodil toporem. Jednoho lupiče asi trefil, protože zakňučel.</p>

    <p class="MLP-text">Pak bylo v&nbsp;táboře ticho. Vlci se rozutekli.</p>

    <p class="MLP-text">Ale co je s&nbsp;ohništěm? Vyhaslo?&nbsp;–</p>

    <p class="MLP-text">Mamutík přikročil k&nbsp;ohništi a&nbsp;rozhrábl je sekyrou. V&nbsp;popelu zasyčelo a&nbsp;vyvalily se kotouče bílé páry.</p>

    <p class="MLP-text">Ohně není!</p>

    <p class="MLP-text">Voda se nějak dostala do ležení a&nbsp;zalila jim ohniště. Je tu všude mokro… Jak je to možné? Vždyť nepršelo!</p>

    <p class="MLP-text">Ženy si vzpomněly, že děti zahradily potůček hrází&nbsp;– ano, a&nbsp;voda potom přetekla… Mamutík řval jako raněný hřebec, vyskakoval a&nbsp;sekyrou švihal jako šílenec.</p>

    <p class="MLP-text">Ženy i&nbsp;děti se třásly obavou před krutým trestem. Běda tomu, koho zasáhne hněv rozlíceného náčelníka!</p>

    <p class="MLP-text">Žabka s&nbsp;Kukačkou se jaly rozhrabávat ohniště a&nbsp;pokoušely se nalézt žhavý uhlík! Ani když foukaly do popela, nic nezasvítilo.</p>

    <p class="MLP-text">Oheň je ztracen… Oheň, který tak dlouho v&nbsp;tlupě přechovávali! Oheň, který jim dával teplo v&nbsp;kruté zimní době, oheň, který jim opékal maso… Běda, běda, běda!</p>

    <p class="MLP-text">„Kde je Sova?“ křičí náčelník.</p>

    <p class="MLP-text">Z&nbsp;pozadí žen vylézá zničený mladík ohnivák. On je především vinen ztrátou ohně. Neměl opouštět ležení!</p>

    <p class="MLP-text">Kulhavý mladík svěsil hlavu, a&nbsp;vědom si své viny, čekal na smrtící ránu.</p>

    <p class="MLP-text">Děti začaly plakat. Huňáč předstoupil před náčelníka.</p>

    <p class="MLP-text"><span>„Zadrž, Mamutíku! Víme, že hněv tebe právem rozlítil. Zabít Sovu, zbavit tlupu nadějného lovce a&nbsp;oheň nezískat. Počkat ještě s&nbsp;trestem! Já se hlásím, půjdu hledat nový oheň a&nbsp;přinesu jej, jako že mě medvěd chtěl roztrhat. Hle, tu máme ještě dosti potravy na tři dny, nuže&nbsp;– počkejte tu na mne, než se vrátím!“</span></p>

    <p class="MLP-text">Nezvykle dlouhá Huňáčova řeč, provázená výkřiky a&nbsp;nečlánkovitými zvuky, učinila velký dojem na celou tlupu. Poněvadž všecko, co chtěl vyslovit, vykládal zároveň živými posunky, všichni mu porozuměli a&nbsp;pochvalným mručením schvalovali jeho podnět.</p>

    <p class="MLP-text">Mamutík přelétl očima všecku shromážděnou tlupu a&nbsp;všiml si, že se Kopčem a&nbsp;Veverčák postavili za nešťastného mladíka. Hlavou mu prolétla myšlenka na hroznou propast a&nbsp;na strašného lva…</p>

    <p class="MLP-text">Přísný pohled Mamutíkových očí najednou změkl a&nbsp;náčelník rozhodl již vlídnějším hlasem:</p>

    <p class="MLP-text">„Dobře, jdi, Huňáči, a&nbsp;přines nový oheň! Tři slunce budeme čekat…“</p>

    <p class="MLP-text">Přitom učinil paží třikrát oblouk, naznačuje tak tři sluneční dráhy po obloze. Když domluvil, zařičel na znamení, že věc je hotova.</p>

    <p class="MLP-text">„Já půjdu s&nbsp;tebou, Huňáči! Sova kulhá, nemůže,“ pravil mladý Zajíc, který se již nejednou při lovu vyznamenal odvahou.</p>

    <p class="MLP-text">„I&nbsp;já půjdu,“ hlásil se Kopčem a&nbsp;postoupil před náčelníka.</p>

    <p class="MLP-text">Starý Huňáč hocha pochválil, ale odmítl ho vzít s&nbsp;sebou na nebezpečnou cestu.</p>

    <p class="MLP-text">Ženy snesly zásoby masa, které tu vlci ještě nechali&nbsp;– byl to skoro celý jeden sob a&nbsp;daly vybrat oběma odcházejícím lovcům.</p>

    <p class="MLP-text">Huňáč vzal kus, Zajíc vzal kus a&nbsp;vydali se na cestu.</p>

    <p class="MLP-text">Hvězdy již svítily a&nbsp;měsíc již vylézal nad obzor.</p>

    <p class="MLP-text">Tlupa volala za odcházejícími muži lovecký pozdrav. Oba odpověděli až od lesa bojovným znamením tlupy.</p>

    <p class="MLP-text">A&nbsp;bylo ticho v&nbsp;táboře. Zesmutněli.</p>

    <p class="MLP-text">„Je tu mokro!“ stěžovali si lovci, a&nbsp;náčelník pokynem ukázal na blízkou výšinu, kam se tábor ihned přestěhuje.</p>

    <p class="MLP-text">Děti zalezly do křovin, k&nbsp;nim přilehly ženy a&nbsp;okolo se rozložili muži se zbraněmi po boku. Každý potmě žvýkal syrové maso.</p>

    <p class="MLP-text">Veverčák nešel spát s&nbsp;ostatními dětmi; pořád něco hledal.</p>

    <p class="MLP-text">Najednou se tichým večerem ozvalo: „Hu-sá, hu-sá!“ hlasem nemajícím daleko k&nbsp;pláči.</p>

    <p class="MLP-text">Za chvíli zase: „Hu-sá!“</p>

    <p class="MLP-text">„Budeš zticha, kluku! Na tvé huse si už dávno pochutnává liška!“ volali muži.</p>

    <p class="MLP-text">Hoch pofňukával a&nbsp;nešťastný pobíhal kolem tábora. Všecky křoviny proslídil, aby našel zaběhlou husu.</p>

    <p class="MLP-text">Bude jasná noc. Je to dobře, protože tlupa dnes nemá postaveno přístřeší z&nbsp;větví proti dešti.</p>

    <p class="MLP-text">Za chvíli spánek zavíral oči unaveným lovcům. I&nbsp;nešťastný Veverčák zalezl nakonec do pelechu k&nbsp;dětem. Jen dva muži bděli. Měli dnešní noci hlídku. Veverčák ze spaní mával rukama a&nbsp;několikrát zavolal po huse. Kopčem ho štípl, aby se vzpamatoval.</p>

    <p class="MLP-text">Jakési svítivé body se přibližovaly od lesa.</p>

    <p class="MLP-text">To se vracejí vlci, aby v&nbsp;opuštěném tábořišti slídili po zbytcích kořisti.<a id="x.35282"></a></p>
  </div>
</body>
</html>
