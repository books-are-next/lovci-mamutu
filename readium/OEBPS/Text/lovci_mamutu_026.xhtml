<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lovci_mamutu-23</title>
  <link href="../Styles/lovci_mamu_idstyles.css" rel="stylesheet" type="text/css" />
</head>

<body id="lovci_mamutu" xml:lang="cs-CZ">
  <div>
    <p class="MLP-uroven2-kapitola" id="toc_marker-3-5">Návrat</p>

    <p class="MLP-text-bez1radku">V&nbsp;Houžňákově tlupě je hlad a&nbsp;smutek.</p>

    <p class="MLP-text">Marně slídili po kořisti.</p>

    <p class="MLP-text">Mrzelo je, že neslavně přišli o&nbsp;tak velkou kořist, o&nbsp;tučné soby, kteří by jim byli hojnou potravou na mnoho dní. Když večer usínali s&nbsp;hladovými žaludky, dlouho do noci ještě nadávali silné cizí tlupě, která jim urvala veškerou kořist.</p>

    <p class="MLP-text">Někteří lovci dokonce bručeli na Mamutíka. Říkali, že se neměli sobů vzdávat, že měli raději s&nbsp;cizí tlupou bojovat. Ale starý Huňáč je krotil. Říkal, že by byli soby proti přesile neuhájili, ale že by mnohý lovec v&nbsp;boji zahynul. A&nbsp;chválil moudrého Mamutíka.</p>

    <p class="MLP-text">Dnes se musila tlupa spokojit několika rybami, které ulovili v&nbsp;jezeře kostěnými harpunami. A&nbsp;Veverčák s&nbsp;ostatními hochy uhonil několik myší a&nbsp;jednoho sysla. To bylo vše.</p>

    <p class="MLP-text">Utábořili se na břehu pod sráznou skálou.</p>

    <p class="MLP-text">Malý ohníček dosvědčoval, že tlupa nemá skoro co jíst.</p>

    <p class="MLP-text">Děti ležely opodál ohně. Nehrály si, neběhaly, nekřičely. Byly hladové už po několik dní.</p>

    <p class="MLP-text">Veverčák chodil po břehu vody, díval se smutně do dálky a&nbsp;vzpomínal na doby, kdy společně s&nbsp;Kopčemem lovívali drobnou zvěř. Jak to tehdy bylo krásné! Uvidí ještě někdy svého ztraceného druha?</p>

    <p class="MLP-text"><span>Do ležení se vrátili vyslaní vyzvědači. Vůdce vyslechl jejich zprávy a&nbsp;svěsil hlavu. Nikde v&nbsp;okolí není zvěř…! Krajem prošlo několik loveckých tlup a&nbsp;všechna zvěř je rozplašena…</span></p>

    <p class="MLP-text">Nezbývá než putovat do jiné země.</p>

    <p class="MLP-text">Kolik lovců, žen i&nbsp;dětí cestou zahyne? To nikdo neví.</p>

    <p class="MLP-text">Tlupa se připravuje na dalekou cestu za potravou. Muži si přitahují pazourkové oštěpy a&nbsp;kamenné palice, ženy si uvazují na záda rance s&nbsp;dětmi. Všichni jsou zasmušilí, nikomu dnes není do řeči.</p>

    <p class="MLP-text">Ani veselá Žabka nikoho nerozesměje a&nbsp;Veverčák sedí stranou a&nbsp;jen si ťuká do země. Jak jindy skotačil! Inu, dnes má hlad a&nbsp;schází mu jeho věrný druh Kopčem.</p>

    <p class="MLP-text">Nějaký rachot a&nbsp;lomozný dupot se rozlehl nad jezerem. Co to?</p>

    <p class="MLP-text">Všichni lovci vyskočili. Hledí vzhůru k&nbsp;příkré stráni.</p>

    <p class="MLP-text">Najednou se něco shora řítí jako utržený balvan… a&nbsp;opět!&nbsp;– a&nbsp;opět!</p>

    <p class="MLP-text">Koně jsou to!</p>

    <p class="MLP-text">„Ej, juch – hej!“</p>

    <p class="MLP-text">Jaký to zázrak! Kůň za koněm padá po skalnaté stráni dolů rovnou k&nbsp;hladovějící tlupě. Lovci jsou v&nbsp;okamžiku pohotově, přibíhají a&nbsp;zraněné koně dobíjejí.</p>

    <p class="MLP-text">Mamutík svým oštěpem proklál už tři.</p>

    <p class="MLP-text">Huňáč, Dráp, Zajíc i&nbsp;ostatní muži těžkými palicemi šíří zhoubu. Křik, jásot a&nbsp;řev se daleko rozléhá. I&nbsp;ženy se účastní nenadálého lovu. Děti ječí a&nbsp;skáčou radostí.</p>

    <p class="MLP-text">Bude maso, bude blahobyt, bude zase všeho dost!</p>

    <p class="MLP-text">Za chvíli leželo pod příkrým srázem asi patnáct koní a&nbsp;hříbat. Asi stejný počet koní utíkal po jezerním břehu do dálky.</p>

    <p class="MLP-text">V&nbsp;tlupě hlučí radostný jásot. Muži i&nbsp;ženy křepčí kolem padlých zvířat. Lezou po čtyřech jako vlci, vyskakují jako sobi a&nbsp;válejí se jako medvědi. I&nbsp;starý Huňáč se postavil na hlavu a&nbsp;třepotá nohama.</p>

    <p class="MLP-text">Ale pak se zas všichni rázem podívali vzhůru na stráň.</p>

    <p class="MLP-text">Co to leze dolů?</p>

    <p class="MLP-text">„Aj&nbsp;– to je náš Kopčem!“</p>

    <p class="MLP-text">„Dobrý hoch! Udatný! Sláva Kopčemovi! Vítej zdráv zase mezi nás!“</p>

    <p class="MLP-text">Mamutík, Huňáč, Veverčák a&nbsp;kdekdo, velký i&nbsp;malý, se přihnali a&nbsp;byli by jako z&nbsp;nebe spadlého Kopčema hnedle v&nbsp;objetí umačkali, kdyby se jim nebyl vykroutil.</p>

    <p class="MLP-text">„Kluku škaredá!“ plísnivě volal smějící se Huňáč a&nbsp;tahal Kopčema za pačesy. „Kde ses toulal tak dlouho? Věru, dobrou večeři jsi nám s&nbsp;sebou přivedl!“</p>

    <p class="MLP-text">Kopčem musil honem povídat, jak se sem tak šťastně dostal. A&nbsp;hoch rozradostněn, s&nbsp;očima planoucíma, zajíkavě vypravoval:</p>

    <p class="MLP-text">„Kopčem sám&nbsp;– sám&nbsp;– bloudí. Tlupa nikde. Koně proti Kopčemovi! Kopčem se bál&nbsp;– zvedl klacek a&nbsp;křičel&nbsp;– moc křičel. Koně se lekli&nbsp;– obrátili se. Kopčem za nimi&nbsp;– dlouho za nimi&nbsp;– až sem…!“</p>

    <p class="MLP-text">Lovci vzali Kopčema na ramena a&nbsp;nosili ho kolem ohniště. Veverčák s&nbsp;dětmi se připojil k&nbsp;průvodu. Všichni křičeli, jak nejvíc mohli: „Konec hladu, Kopčem přihnal koně! Juch&nbsp;– hej!“</p>

    <p class="MLP-text">A&nbsp;potom byly hody, jaké ani staří lovci nepamatovali.</p>

    <p class="MLP-text">Oheň vysoko vzplál.</p>

    <p class="MLP-text">Hořel ve dne v&nbsp;noci.</p>

    <p class="MLP-text">Všichni se nacpali, až je břicha bolela.</p>

    <p class="MLP-text">Sám vůdce rozbíjí kosti a&nbsp;dává je Kopčemovi, aby z&nbsp;nich vybral chutný morek.</p>

    <p class="MLP-text">A&nbsp;Kopčem zas dává kosti Veverčákovi.</p>

    <p class="MLP-text">Vítr roznáší vůni masa do daleka. Vlci přibíhají s&nbsp;čenichy vysoko pozdviženými.</p>

    <p class="MLP-text">I&nbsp;na ně se dostane.</p>
  </div>
</body>
</html>
