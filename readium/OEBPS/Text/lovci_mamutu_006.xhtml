<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lovci_mamutu-3</title>
  <link href="../Styles/lovci_mamu_idstyles.css" rel="stylesheet" type="text/css" />
</head>

<body id="lovci_mamutu" xml:lang="cs-CZ">
  <div>
    <p class="MLP-uroven2-kapitola" id="toc_marker-1-1"><span class="char-style-override-1">Morava <a id="x.35211"></a>je krásná země</span></p>

    <p class="MLP-text-bez1radku--I">A&nbsp;miluje slunce. Všecka se k&nbsp;němu nachyluje. Nejvyšší hory má na severu, největší nížinu na jihu. Uprostřed se zvedá divuplný kras; v&nbsp;něm duní krápníkové jeskyně a&nbsp;zejí hluboké propasti.</p>

    <p class="MLP-text--I">Všechny vody moravské země ubíhají po svahu k&nbsp;jihu. Teprve na samých hranicích se řeky spojují v&nbsp;jeden mohutný proud. Právě onen kras to nepřipustil dříve. Kras rozděluje Moravu na dvě veliké kotliny: v&nbsp;západní polovině země sbírá všecku vodu křivotoká Dyje, východní polovina dává svou vodu řece Moravě. Obě řeky se pak sbíhají daleko na jihu v&nbsp;krajině bažinaté. Samo pradávné jméno „Morava“ znamená „mokřinu“.</p>

    <p class="MLP-text--I">Poslední veliký oblouk mocné Dyje obtéká vápencové vrchy Pavlovské, jejichž hřeben vystupuje srázně na čtyři sta metrů z&nbsp;okolní nížiny. Pod Pavlovskými vrchy na břehu Dyje je osada Dolní Věstonice, dnes světoznámá; leží na mocné vrstvě žluté cihlářské hlíny. V&nbsp;tamější cihelně nalezli roku 1924 množství pradávných zvířecích kostí, nejvíc mamutích, a&nbsp;kamenných úlomků pazourkových. Ten nález svědčí, že tu pod Pavlovskými vrchy na břehu řeky bývalo kdysi obrovské tábořiště pravěkých lovců, snad největší na světě.</p>
  </div>
</body>
</html>
