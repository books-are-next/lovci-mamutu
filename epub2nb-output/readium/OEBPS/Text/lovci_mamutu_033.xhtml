<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lovci_mamutu-30</title>
  <link href="../Styles/lovci_mamu_idstyles.css" rel="stylesheet" type="text/css" />
</head>

<body id="lovci_mamutu" xml:lang="cs-CZ">
  <div>
    <p class="MLP-uroven2-kapitola" id="toc_marker-4-5"><a id="x.35285"></a>Statečný jinoch</p>

    <p class="MLP-text-bez1radku">V&nbsp;Mamutíkově tlupě bylo smutno.</p>

    <p class="MLP-text">Uloveného soba nelze upéci… Kdo jednou přivykl pečenému a&nbsp;uzenému masu, nerad potom žvýká jen a&nbsp;jen syrové, houževnaté maso.</p>

    <p class="MLP-text">Čekají na vyslané posly. Vrátí se s&nbsp;ohněm? A&nbsp;vrátí se vůbec?</p>

    <p class="MLP-text">Občas někdo vyjde na návrší a&nbsp;marně vyhlíží, zda by nespatřil nějaké znamení v&nbsp;dáli.</p>

    <p class="MLP-text">Děti ovšem chvíli neposedí. Hrají si zase u&nbsp;potoka se zlatými zrnky. Včerejší hráz je rozvalená, voda zase poklesla a&nbsp;zlatá ruda se blyští v&nbsp;slunci drobnými světélky.</p>

    <p class="MLP-text"><span>Muži i&nbsp;ženy nevšímavě šlapou po zlatém pokladu. A&nbsp;ukazují-li jim děti plné hrsti zářících zrnek, odvrátí od nich pohled, neboť blýskavé zlato jim připomíná ztracený oheň… Ach kéž by zase měli oheň!</span></p>

    <p class="MLP-text"><span>Někteří lovci si spravují zbraně. Utahují novými řemínky kamenné palice s&nbsp;přitlučeným ostřím k&nbsp;rozeklaným toporům. Náčelník Mamutík obratně odrážel pazourkové nožíky z&nbsp;většího valounku a&nbsp;smůlou je tmelil do vhodných kousků sobích parohů jako do rukojetí.</span></p>

    <p class="MLP-text">Děti křičely; nedaly si smutkem v&nbsp;tlupě kazit náladu.</p>

    <p class="MLP-text">Když Veverčák táhl zklamán podél potoka, vraceje se zpět z&nbsp;marného pátrání po ztracené huse, bujné děti naň posměšně volaly: „Hu-sá, hu-sá!“ Mrzutý Veverčák se rozpálil a&nbsp;s&nbsp;klackem v&nbsp;ruce honil pokřikující drobotinu. Utíkal za dětmi daleko, a&nbsp;když se před ním skrývaly porůznu v&nbsp;houštinách, házel po nich kamením.</p>

    <p class="MLP-text">„Počkej, Žabko hubatá, roztrhám tě na kousky a&nbsp;havran tě sezobá!“ hrozil rozpustilé dívce, která běhala chytře okolo trní, takže ji nemohl chytit. Škoda že Kopčem někam odešel, jistě by mu pomohl.</p>

    <p class="MLP-text">„Hu-sá, hu-sá!“ ozývalo se na všech stranách.</p>

    <p class="MLP-text">Veverčák poznal, že už nikoho z&nbsp;větších dětí nechytí, a&nbsp;mstít se na drobných dětech by bylo pod důstojnost nastávajícího lovce sobů a&nbsp;mamutů. Ukončil tedy hru tím, že se sklonil k&nbsp;zemi, opřel se rukama a&nbsp;prudce hrabal nohama, až tráva a&nbsp;hlína lítaly směrem k&nbsp;posměváčkům. Vyjádřil jim tím své dokonalé opovržení.</p>

    <p class="MLP-text">Pak vyskočil a&nbsp;běžel pryč. Už s&nbsp;nimi nechce nic mít! Je tak nešťastný, že se mu ztratila husa, a&nbsp;zlé děti se mu ještě posmívají! Ani vidět je nechce!</p>

    <p class="MLP-text">Veverčák je odhodlán odejít daleko&nbsp;– tak daleko, až budou všichni v&nbsp;tlupě pro něho naříkat, jako on naříká pro svou husičku. I&nbsp;ta protivná Žabka bude plakat, když se už nebude mít s&nbsp;kým předhánět na stepi a&nbsp;prát se o&nbsp;místo k&nbsp;ležení… Uloví tučného soba a&nbsp;sní ho celého sám, až bude mít břicho jako jezevec. Ani ohryzanou kost nedá těm klukům, aby si pochutnali na morku! Ani kousek parohu nikomu nedá a&nbsp;kožešinu si…</p>

    <p class="MLP-text">Veverčák nedomyslil.</p>

    <p class="MLP-text">Ušel značný kus cesty, třebaže se dosti loudal. Nevěděl ani, kam jde. Nic neviděl, nic neslyšel, jen s&nbsp;hlavou sklopenou kráčel, kam ho nohy nesly. A&nbsp;prutem si pošvihoval a&nbsp;usekával chvílemi trsy květů. Ale najednou se zastavil.</p>

    <p class="MLP-text">Lovecká přirozenost se v&nbsp;něm bezděky ozvala.</p>

    <p class="MLP-text">Před ním byly v&nbsp;měkké půdě vtlačeny jakési stopy. Veverčák zapomněl na mrzutost a&nbsp;začal zkoumat stopy, jak to viděl u&nbsp;starých lovců.</p>

    <p class="MLP-text">„Sobi to nejsou,“ pronesl tiše pro sebe. „Sajky také ne!&nbsp;– To se musím podívat, co to je!“</p>

    <p class="MLP-text">Veverčákův zájem byl vzbuzen. Hoch se rozběhl po zřetelné stopě několika dvoukopytných zvířat.</p>

    <p class="MLP-text"><span>Byl již v&nbsp;lovectví natolik obeznámen, aby věděl, jak zkoumat stopu. Za chvíli už poznal, že zvířata tudy šla nedávno&nbsp;– našel i&nbsp;čerstvé lejno. Všiml si, že mají rozkročitelná kopýtka s&nbsp;ostrými kraji, takže se nesmekala po hladkých balvanech. Viděl okousaný lišejník i&nbsp;oškubanou travičku, viděl okousané plazivé vrbičky i&nbsp;roztrhaný a&nbsp;zmuchlaný břečťan, pnoucí se po stinných úskalích. Na tom si zvířata pochutnávala&nbsp;– ale hádankou mu zůstalo, která to zvířata vlastně jsou.</span></p>

    <p class="MLP-text">Nezůstal dlouho v&nbsp;nejistotě.</p>

    <p class="MLP-text">Vyšel na stepnatou planinku a&nbsp;našel houfek asi desíti turů pižmových, kteří byli právě napadeni dvěma vlky.</p>

    <p class="MLP-text"><span>Pižmoni, silné kosmaté ovce, velcí jako telata, byli překvapeni a&nbsp;sestavili se ihned do obranného čtverce s&nbsp;rohy napřaženými ven. Nejsilnější býk pobíhal okolo a&nbsp;zmužile se stavěl vstříc útočícím šelmám. Jeho krátké zatočené rohy, přiléhající k&nbsp;širokému tvrdému čelu, dovedou odrazit i&nbsp;silnějšího nepřítele, nežli je vlk. Jsou nejprve zahnuty dolů podle uší a&nbsp;pak jsou hrozivě obráceny vzhůru ostrou špičkou.</span></p>

    <p class="MLP-text">Statné zvíře dupalo silnými kopyty na krátkých nohách a&nbsp;neohroženě nastavovalo sehnutou hlavu proti vlkům. Hustá srst se mu přitom ploužila po trávě.</p>

    <p class="MLP-text">Veverčák viděl, jak pižmoní býk nabral vlka na rohy a&nbsp;odhodil ho, ale zatím se již druhý vlk zakousl jinému pižmoni do hrdla a&nbsp;způsobil tím zmatek v&nbsp;uzavřeném houfu polekaných zvířat.</p>

    <p class="MLP-text">Pižmoni se dali na útěk, vedeni býkem.</p>

    <p class="MLP-text">Vlci je kousek cesty pronásledovali a&nbsp;skákali na ně a&nbsp;kousali je, ale pak nechali té honby a&nbsp;pronásledovali raději dva nebo tři odloučené pižmoně, kteří se prve ve zmatku jednotlivě rozběhli stranou.</p>

    <p class="MLP-text">Veverčák&nbsp;– oči div ne na čele&nbsp;– celý rozpálený se díval, jak honba skončí. Ani nepomyslil na to, aby se před vlky schoval.</p>

    <p class="MLP-text">Zapraskalo křoví a&nbsp;uličkou vyběhl poraněný pižmoň, na hrdle zle potrhaný.</p>

    <p class="MLP-text">Veverčákovi se zdálo, že zvíře už padne, neboť se potácelo mezi houštinami bez cíle a&nbsp;trávu máčelo krví.</p>

    <p class="MLP-text">„To by byla řádná kořist!“ pomyslil si hoch a&nbsp;pln srdnatosti přistoupil k&nbsp;raněnému pižmoni. Zvíře právě kleslo na zem a&nbsp;těžce oddychovalo. Huňatou dlouhou srstí i&nbsp;černohnědou barvou podobal se pižmoň ležícímu medvědu.</p>

    <p class="MLP-text">Pižmoň pozvedl hlavu a&nbsp;velkýma očima pohlížel na hocha. Veverčák si pomyslil, že pižmoň chce vstát a&nbsp;snad utéci, proto uchopil tura za rohy a&nbsp;přitiskl mu hlavu k&nbsp;zemi.</p>

    <p class="MLP-text">Avšak pižmoň nebyl ještě tak zesláblý, jak se zdálo, a&nbsp;Veverčák nebyl tak silný, jak si v&nbsp;loveckém zápalu myslil. Tur se pozvedl i&nbsp;s&nbsp;Veverčákem, který naň nalehl, aby ho stlačil dolů, a&nbsp;postavil se na nohy. Teď mělo raněné zvíře hocha na hřbetě&nbsp;– Veverčák se nepustil. Držel se tura za kosmatý kožich rukama i&nbsp;nohama a&nbsp;čekal, až pižmoň vykrvácí.</p>

    <p class="MLP-text">Najednou nablízku zaskučeli vlci a&nbsp;zabečel jimi štvaný pižmoň. Veverčák sebou trhl, jat úzkostí, a&nbsp;tur, na kterém ležel přitisknut, rozběhl se na šílený útěk.</p>

    <p class="MLP-text">Hoch se měl co držet, aby nespadl. Ještě že pižmoň měl tak dlouhé chlupy! Hopy skoky přes kopečky i&nbsp;dolíky, světlinou i&nbsp;mezerami mezi křovím řítilo se poraněné zvíře, poplašené vlky. Snad ani necítí, že nese hocha na hřbetě. Je to útěk před smrtí.</p>

    <p class="MLP-text">Veverčák je už zle poškrábán od větví, neboť tur si v&nbsp;slepé zuřivosti razí cestu někde i&nbsp;těsnou uličkou v&nbsp;houštinách. Někdy hoch až zaúpěl bolestí, ale nepustí se. Spíše zahyne, nežli by se vzdal!</p>

    <p class="MLP-text">A&nbsp;pižmoň letí s&nbsp;hochem v&nbsp;zoufalé divokosti, jako by ani nebyl tak těžce raněn.</p>

    <p class="MLP-text">Po vlcích už nikde ani památky…</p>

    <p class="MLP-text">V&nbsp;táboře zatím děti zapomněly na Veverčáka a&nbsp;našly si jiné hračky. Nelíbilo se jim jen, že dospělí lovci, ba ani matky nemají dnes porozumění pro jejich hry.</p>

    <p class="MLP-text">Houžňák jim jindy ukazoval třeba celé půldne, jak běhá medvěd, jak šlape mamut, jak skáče sajka&nbsp;– a&nbsp;dnes leží a&nbsp;dětí si nevšímá…</p>

    <p class="MLP-text">Stará Vrba také jindy děti laská a&nbsp;vši jim vybírá, ale dnes jen bručí a&nbsp;bručí…</p>

    <p class="MLP-text">Krátce: v&nbsp;táboře dnes není žádná zábava. Všichni jsou stísněni. Chvíli leží na kožešinách, hned vstanou a&nbsp;procházejí se bezúčelně, pak si sednou a&nbsp;zas popojdou.&nbsp;– Inu, žádný život, jak by se slušelo na řádnou loveckou tlupu, která se vyznamenala tolika slavnými zápasy se zvěří…</p>

    <p class="MLP-text">Náčelník oškrábal ostrým kamenem sobí kožešinu a&nbsp;několikrát už přísně pohlédl na Sovu, nešťastného ohniváka.</p>

    <p class="MLP-text">Ženy, vidouc náčelníka zamračeného, také nepromluvily zbytečného slova.</p>

    <p class="MLP-text">Ještě nikdy neutíkal čas tak pomalu jako dnes. Všecky tíží myšlenka na vyhaslý oheň.</p>

    <p class="MLP-text">Najednou Mamutík pustil kožešinu z&nbsp;ruky a&nbsp;napjatě poslouchá. I&nbsp;někteří lovci něco zaslechli.</p>

    <p class="MLP-text">Mamutík, Ukmas, Houžňák i&nbsp;ostatní vyskočili a&nbsp;chápali se zbraní.</p>

    <p class="MLP-text">Ženy se polekaly, děti se ustrašeně krčí.</p>

    <p class="MLP-text">Hola! Tam se řítí mezi houštinami něco podivného. Slyšíte ten dupot? Tělo medvěda, běh soba&nbsp;– a&nbsp;co to na hřbetě?</p>

    <p class="MLP-text">„To pižmoň!&nbsp;– A&nbsp;zdá se raněný!“</p>

    <p class="MLP-text">Na něm chlapec&nbsp;– s&nbsp;rukama zaťatýma do kožichu splašeného zvířete…</p>

    <p class="MLP-text">Všecek tábor je vzrušen rozčilujícím výjevem.</p>

    <p class="MLP-text">Děti už poznaly hocha na pižmovém turovi a&nbsp;křičí: „Veverčák jede! Veverčák jede!“</p>

    <p class="MLP-text">Lovci se rozbíhají, aby raněnému zvířeti zastoupili cestu. Ženy stojí nehnutě a&nbsp;vyjevenýma očima pozorují nevídanou Veverčákovu jízdu.</p>

    <p class="MLP-text">Zapraštěly větve a&nbsp;zkrvavený tur s&nbsp;otevřenou tlamou plnou pěny vrazil do tábora. Lovci mu všude jinde zastoupili cestu.</p>

    <p class="MLP-text">Děti i&nbsp;ženy propukly v&nbsp;ohlušující jásot. Kluci křičeli vzrušením a&nbsp;plácali se rukama do stehen, Kopčem nejvíc. Poskakoval na místě a&nbsp;ječel, co mu hrdlo stačilo.</p>

    <p class="MLP-text">Veverčák na pižmoňově hřbetě zvedl hlavu a&nbsp;vyvalil oči překvapením, že je doma v&nbsp;ležení, mezi svými.</p>

    <p class="MLP-text">Mamutík se mžikem rozmáchl a&nbsp;udeřil tura sekyrou mezi oči. Pižmoň klesl předníma nohama právě u&nbsp;ohniště a&nbsp;Veverčák seskočil.</p>

    <p class="MLP-text">Dva lovci se vrhli na tura.</p>

    <p class="MLP-text">Veverčák se nemohl ani vzpamatovat. Jeho neobyčejný příjezd do ležení rovnal se vítěznému triumfu.</p>

    <p class="MLP-text">Který velký lovec dokáže, co tenhle mladý hoch?</p>

    <p class="MLP-text">Kdekdo objímá Veverčáka a&nbsp;všichni mu projevují obdiv za statečný čin.</p>

    <p class="MLP-text">Žabka pořád ještě ječí z&nbsp;plna hrdla a&nbsp;bez ustání vyskakuje jako posedlá kolem Veverčáka. Kluci si v&nbsp;hlubokém obdivu olizují stružky pod nosem a&nbsp;střihají ušima, číhajíce na každé Veverčákovo slovo. Kopčem je nadšen skvělým kamarádem.</p>

    <p class="MLP-text">Dřívější ticho ve smutném táboře se změnilo v&nbsp;hlučný, živý ruch. I&nbsp;zkušení lovci jsou rozohněni a&nbsp;Veverčákovo vyprávění doprovázejí hlasitými výkřiky.</p>

    <p class="MLP-text">Mamutík vyňal z&nbsp;koženého pytlíčku krásný pazourek, jemně otlučený do podoby listu s&nbsp;břitkým hrotem, a&nbsp;pochváliv před celou tlupou Veverčáka za loveckou statečnost, dal mu vzácný kámen.</p>

    <p class="MLP-text">Veverčákovi zasvítily oči. Popadl ostrý pazourek a&nbsp;přitiskl jej k&nbsp;hrudi. Jeho toužebné přání je splněno! Bude mít oštěp jako pravý lovec! Bude se cvičit v&nbsp;lovu na silnou zvěř! Oj, jaké štěstí!</p>

    <p class="MLP-text">Děti, ženy i&nbsp;lovci doprovázejí náčelníkův dar zvýšeným křikem a&nbsp;jásotem, takže se až od lesů ozývají ozvěny.</p>

    <p class="MLP-text">Veverčák se stal hrdinou dne.</p>

    <p class="MLP-text">Tlupa se na něm jednou dočká slavných skutků, o&nbsp;nichž se bude dlouho vypravovat u&nbsp;táborových ohňů.</p>
  </div>
</body>
</html>
