<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lovci_mamutu-37</title>
  <link href="../Styles/lovci_mamu_idstyles.css" rel="stylesheet" type="text/css" />
</head>

<body id="lovci_mamutu" xml:lang="cs-CZ" xmlns:xml="http://www.w3.org/XML/1998/namespace">
  <div>
    <p class="MLP-uroven2-kapitola" id="toc_marker-5-5">Výměnný obchod</p>

    <p class="MLP-text-bez1radku">Hned druhého dne se náčelník ustanovil na tom, že tlupě je nutně potřebí obnovit zásobu pazourkového kamene. Masa mají nyní hojnost, připraví si tedy i&nbsp;zbraně a&nbsp;nástroje, nežli přijde krutá zima.</p>

    <p class="MLP-text">Mamutík dal složit bohatství své tlupy, sobí parohy a&nbsp;rozličné kožešiny, a&nbsp;poslal s&nbsp;tímto nákladem čtyři muže na cestu za výměnným obchodem. Převezli je přes jezero kolem ostrova až na Letnou. Odtamtud šli poslové s&nbsp;nacpanými ranci na hlavách pěšky přes Petřín a&nbsp;dále k&nbsp;jihu, kde v&nbsp;údolí Dalejského potoka vystupoval toho léta modravý dým z&nbsp;tábořiště spřátelené tlupy.</p>

    <p class="MLP-text">Už jednou s&nbsp;ní uzavřeli výměnný obchod v&nbsp;dobré shodě.</p>

    <p class="MLP-text">Dalejské údolí, ústící u&nbsp;Hlubočep do vltavského údolí, nebylo tehdy ještě tak hluboké jako nyní a&nbsp;potok omýval skálu nehluboko pod jeskyní prokopskou, v&nbsp;které býval zimní útulek tamějších lovců.</p>

    <p class="MLP-text">Na výstupku před jeskyní hoří táborový oheň. Poslové libeňské tlupy zdaleka volají své heslo, aby jim snad někdo z&nbsp;prokopské tlupy unáhleně nevpustil ostrou šipku do boku. Prokopští vyskočili a&nbsp;odpovídali výkřiky, když poznali spřátelené lovce. Pozvali je hned k&nbsp;táborovému ohni, aby usedli na prostřené kožešiny.</p>

    <p class="MLP-text">Na uvítanou pak přistupovali k&nbsp;příchozím, a&nbsp;přiklonivše se k&nbsp;nim, otírali své nosy o&nbsp;jejich a&nbsp;pak, naplivavše si do dlaní, hladili jimi tváře libeňských poslů. Tím bylo uvítání provedeno, jak kázal lovecký mrav. Libeňští rozestřeli přinesené zboží a&nbsp;prosili o&nbsp;výměnu za pazourky. Náčelník prokopské tlupy po nějakých okolcích přivolil a&nbsp;se dvěma muži se odebral do jeskyně<span class="char-style-override-2"><a class="footnote-link" href="#footnote-35106-13" id="footnote-35106-13-backlink">13</a></span>. Byla to nepříliš prostranná chodba ve vápencové skále, ale značně dlouhá. Jeden muž svítil hořící větví.</p>

    <p class="MLP-text">Šli tak jeden za druhým asi sto kroků tmavou slují, až se octli u&nbsp;skladiště pazourkových kamenů zdejší tlupy. Každý muž vzal několik valounků a&nbsp;vrátil se nazpět k&nbsp;ohni. Položili před libeňské lovce pazourky na hromádku a&nbsp;usedli. Libeňští lovci sebou ani nepohnuli; hleděli dále do ohně.</p>

    <p class="MLP-text"><span>Po chvíli se prokopský náčelník zvedl znovu a&nbsp;jako prve s&nbsp;dvěma muži přinesl opět několik pazourkových pecek z&nbsp;temna jeskyně a&nbsp;složil je před libeňské posly. Tentokrát libeňští lovci zakývali hlavami a&nbsp;nacpali pazourky do koženého měchu. Obchod byl uzavřen.</span></p>

    <p class="MLP-text"><span>Prokopská tlupa sama zase podobně kupovala pazourkové kameny od jiných potulných tlup. U&nbsp;nás totiž domácí pazourek téměř není. Pazourkové pecky až odněkud z&nbsp;křídových skal v&nbsp;Belgii nebo z&nbsp;baltského pobřeží putovaly už v&nbsp;dávném pravěku jako důležitý předmět výměnného obchodu k&nbsp;hornímu Dunaji, na Moravu i&nbsp;k&nbsp;nám.</span></p>

    <p class="MLP-text">Na oslavu dobrého obchodu byli libeňští poslové pohoštěni. Při jídle pak prokopský náčelník pravil, že by jeho tlupa ráda dovršila přátelství s&nbsp;Mamutíkovou tlupou manželskými svazky. A&nbsp;zavolal hned dvě vzrostlé dívky, které by jeho tlupa vyměnila za dvě dívčiny z&nbsp;Bílé skály, neboť mužové dorůstají a&nbsp;nemají ženy.</p>

    <p class="MLP-text">Čtyři poslové byli srozuměni, a&nbsp;rozloučivše se, vedli si dvě prokopské dívky domů. S&nbsp;nimi šli dva lovci zdejší tlupy, aby si vybrali ženy v&nbsp;táboře na Bílé skále.</p>

    <p class="MLP-text">S&nbsp;večerem se vrátili vyslanci pod jezerní skálu. V&nbsp;táboře se těšili z&nbsp;pazourkových pecek; bude zase dost dobrých nožíků a&nbsp;škrabadel koží, šipek, hrotů! Muži hned zkoušeli odtloukat z&nbsp;pecek ostrohranné štěpinky, jež by se hodily za nástroje.</p>

    <p class="MLP-text">Lovci bedlivě opatrovali své pazourky. Nožíky upevňovali pryskyřicí ke kostěnému držátku nebo je zastrkávali jedním koncem do pazourkové rukojeti. Někdy dělali rukojeti kostěné nebo dřevěné a&nbsp;provrtávali je, aby se nožík dal zavěsit k&nbsp;pasu. Vedle pazourku si ovšem vážili i&nbsp;některých domácích kamenů připlavených řekami, jako křišťálu, rohovce, chalcedonu, jaspisu, karneolu, břidlice a&nbsp;porfyru, a&nbsp;i z&nbsp;těch si rádi robili nástroje. Avšak nad pazourek přece není; nejenže jim poskytuje nejlepší zbraně a&nbsp;nástroje, ale v&nbsp;nouzi se někdy povede rozkřesat z&nbsp;něho ohnivým kamenem i&nbsp;oheň, a&nbsp;tím se jim stal nejvýš potřebným a&nbsp;blahodárným.</p>

    <p class="MLP-text">Oba lovci z&nbsp;prokopské tlupy si již vybrali po dívce. Popřáli zdejším hojného lovu a&nbsp;vedli si ženy domů.</p>

    <p class="MLP-text">Mamutíkova tlupa hodovala pod skálou několik dní; nebylo třeba vycházet na lov. Snědli úžasné množství masa. Nelze totiž činit zásoby na delší dobu; proto ve chvíli hojnosti jedí všichni do přecpání; jindy zase dlouhé dny hladovějí.</p>

    <p class="MLP-text">Uzdravený Mamutík pravil, že bude nutné dát se do boje s&nbsp;rodinou jeskynních medvědů, kteří se usídlili v&nbsp;pískovcových skálách nad Libní. Je v&nbsp;nich mnoho děr k&nbsp;jihu obrácených. Tito medvědi roztrhali již jednu ženu z&nbsp;tlupy a&nbsp;mladíka, který ji bránil, značně poranili.</p>

    <p class="MLP-text">Zápas s&nbsp;medvědy vyžadoval, aby byli připraveni.</p>

    <p class="MLP-text">Bylo zhotoveno několik nových luků, oštěpů a&nbsp;sekyr. I&nbsp;děti se učily s&nbsp;nimi zacházet a&nbsp;chlubily se, že neutečou, když medvěd zařve, ale že mu řádně kožich kamením pocuchají.</p>

    <p class="MLP-text">Ženy říkaly, že Mamutík ještě nyní dobude vlastního medvědího kožichu.</p>

    <p class="MLP-text">Za slunného odpoledne pak tlupa naskákala do vody v&nbsp;písčitém jezerním zálivu. Nešli se umývat, neboť se nemyjí nikdy, byť i&nbsp;páchli špínou. Děti se šplouchaly, potápěly se a&nbsp;skotačily; dlouho se jim z&nbsp;vody nechtělo, i&nbsp;když ostatní lovci už zas dávno odpočívali venku na trávě nebo natírali svá těla tukem nebo se ozdobovali červenou a&nbsp;žlutou hlinkou. Děti se také omazávaly blátem a&nbsp;s&nbsp;křikem se honily do vody. Pak si nalámaly vrbové pruty, listí z&nbsp;nich snědly a&nbsp;rozestoupily se v&nbsp;dva nepřátelské roje. Nadělaly si z&nbsp;bláta kuličky a&nbsp;loučely jimi na prutech proti sobě.</p>

    <p class="MLP-text">Děvčata v&nbsp;ničem nezadala hochům a&nbsp;házela stejně daleko a&nbsp;stejně trefně. Nakonec vítězící strana zahnala poraženou do vody. Z&nbsp;toho bylo ještě víc křiku nežli prve.</p>

    <p class="MLP-text">Rybky se míhaly ve vodě sem tam a&nbsp;prchaly před dětmi, až se voda rozvlnila. Některá vyskočila i&nbsp;nad hladinu.</p>

    <p class="MLP-text">Když se děti nabažily vody, střílely tupými šipkami špačky, kteří se tu v&nbsp;hejnech hemžili na rákosí. Kopčem a&nbsp;jiní hoši se neminuli cíle na vzdálenost dvaceti pětadvaceti kroků.</p>

    <p class="MLP-text">Starší lovci s&nbsp;uspokojením pohlíželi na čilý dorost.</p>

    <p class="MLP-text">Mamutík přemýšlí o&nbsp;skalních medvědech.</p>

    <p class="MLP-text"><br /></p>

    <div class="footnotes">
      <div class="footnote">
        <p class="MLP-pozn-pod-carou"><a class="footnote-anchor" href="#footnote-35106-13-backlink" id="footnote-35106-13">13</a> Roku 1883 našel ředitel Kořenský v této jeskyni (nyní už zničené) lidské kosti s kostmi sobími. (Nález je v Národním muzeu.)</p>
      </div>
    </div>
  </div>
</body>
</html>
